---
sr-due: 2025-05-30
sr-interval: 1
sr-ease: 230
---

#review 

“学了东西是为了更进一步指导学习这个东西”
假定名相？
知之真切笃实处即是行，行之明觉精察处即是知，
明觉精察 vs 真切笃实

*答周道通书*

确定“状态”
能够与传统儒家进行沟通

137．来书云：“教人以致知、明德，而戒其即物穷理，诚使昏暗之士，深居端坐，不闻教告，遂能至于知致而德明乎？纵令静而有觉，稍悟本性，则亦定慧无用之见；果能知古今、达事变，而致用于天下国家之实否乎？其曰‘知者意之体，物者意之用〔1〕，格物如格君心之非之格’〔2〕。语虽超悟，独得不踵陈见，抑恐于道未相吻合。”

区区论致知格物，正所以穷理，未尝戒人穷理，使之深居端坐而一无所事也。若谓即物穷理，如前所云“务外而遗内”者，则有所不可耳。昏暗之士，果能随事随物精察此心之天理，以致其本然之良知，则虽愚必明，虽柔必强，〔3〕大本立而达道行，九经〔4〕之属，可一以贯之而无遗矣；尚何患其无致用之实乎？彼顽空虚静之徒，正惟不能随事随物精察此心之天理，以致其本然之良知，而遗弃伦理，寂灭虚无以为常，是以要之不可以治家国天下。孰谓圣人穷理尽性之学，而亦有是弊哉！

心者，身之主也，而心之虚灵明觉，即所谓本然之良知也。其虚灵明觉之良知应感而动者，谓之意。有知而后有意，无知则无意矣。知非意之体乎？意之所用必有其物，物即事也。如意用于事亲，即事亲为一物，意用于治民，即治民为一物，意用于读书，即读书为一物，意用于听讼，即听讼为一物。凡意之所用，无有无物者；有是意即有是物，无是意即无是物矣，物非意之用乎？

“格”字之义，有以“至”字训者，如“格于文祖”〔5〕、“有苗来格”〔6〕，是以“至”训者也。然“格于文祖”，必纯孝诚敬，幽明之间无一不得其理，而后谓之“格”；有苗之顽，实以文德诞敷而后格，则亦兼有“正”字之义在其间，未可专以“至”字尽之也。如“格其非心”〔7〕、“大臣格君心之非”之类，是则一皆“正其不正以归于正”之义，而不可以“至”字为训矣。且《大学》“格物”之训，又安知其不以“正”字为训，而必以“至”字为义乎？如以“至”字为义者，必曰“穷至事物之理”，而后其说始通。是其用功之要，全在一“穷”字，用力之地，全在一“理”字也。若上去一“穷”〔8〕，下去一“理”字，而直曰“致知在至物”，其可通乎？

夫“穷理尽性”，圣人之成训，见于《系辞》〔9〕者也。苟“格物”之说而果即“穷理”之义，则圣人何不直曰“致知在穷理”，而必为此转折不完之语，以启后世之弊邪？盖《大学》“格物”之说，自与《系辞》“穷理”大旨虽同，而微有分辨。“穷理”者，兼格、致、诚、正而为功也。故言“穷理”，则格、致、诚、正之功皆在其中，言“格物”，则必兼举致知、诚意、正心，而后其功始备而密。今偏举“格物”而遂谓之“穷理”，此所以专以“穷理”属“知”，而谓“格物”未常有“行”，非惟不得“格物”之旨，并“穷理”之义而失之矣。此后世之学所以析知、行为先后两截，日以支离决裂，而圣学益以残晦者，其端实始于此。吾子盖亦未免承沿积习见，则以为“于道未相吻合”，不为过矣。

〔1〕此语不见于《王文成公全书》，可能出自《古本大学旁释》，该书已佚。

〔2〕语见《孟子·离娄篇上》：“人不足与适也，政不足间也，惟大人为能格君心之非。君仁莫不仁，君义莫不义，君正莫不正。一正君而国定矣。”（第二十章）

〔3〕语见《中庸》：“人一能之，己百之；人十能之，己千之。果能此道矣，虽愚必明，虽柔必强。”（第二十章）

〔4〕见第128条注〔3〕。

〔5〕语见《书经·舜典》：“月正元日，舜格于文祖，询于四岳，辟四门，明四目，达四聪。”

〔6〕语见《书经·大禹谟》：“禹拜昌言，曰：‘俞’。班师振旅。帝乃诞敷文德，舞干羽于两阶，七旬有苗格。”

〔7〕语见《书经·囧命》：“惟予一人无良，实赖左右前后有位之士，匡其不及，绳愆纠缪，格其非心，俾克绍先烈。”

〔8〕施本、俞本“穷”字下有“字”字，《年谱》引此文亦同。

〔9〕“穷理尽性以至于命”，出自《易经·说卦》，此处误忆为出自《易经·系辞》。

138．来书云：“谓致知之功，将如何为温凊、如何为奉养即是‘诚意’，非别有所谓‘格物’，此亦恐非。”
>过去的儒学：限制在了已经出现过的名词之中。
>思想需要连贯
>需要包含各种概念
>现在强调创新，古代强调尊师——即使有所创新，也要强调自己传承前人。

此乃吾子自以己意揣度鄙见而为是说，非鄙人之所以告吾子者矣。若果如吾子之言，宁复有可通乎？盖鄙人之见，则谓意欲温凊、意欲奉养者，所谓“意”也，而未可谓之“诚意”，必实行其温凊奉养之意，务求自慊而无自欺，然后谓之“诚意”。
>程朱：理论体系即使完善，也需要在做事的时候表现出来——知与行应当是分开的。
>“已发”而后“中节”，才是符合道
>不管学了什么，在外表现出来，就是符合了。即使这个人内心并不想做——伪君子——论迹不论心

>王阳明看来，内心必须有好的指导
>道理学到了，自然就会知道。
>塑造强大的价值观进而约束行为——与其研究佛教与道教密切相关——有强大信念而不做，自己就会难受——这就是当时不受待见的原因之一。
>而明朝仍然有人尊奉他，是因为明朝三教合一的趋势。


知如何而为温凊之节、知如何而为奉养之宜者，所谓“知”也，而未可谓之“致知”。必致其知如何为温凊之节者之知，而实以之温凊；致其知如何为奉养之宜者之知，而实以之奉养，然后谓之“致知”。

温凊之事、奉养之事，所谓“物”也，而未可谓之“格物”。必其于温凊之事也，一如其良知之所知当如何为温凊之节者而为之，无一毫之不尽；于奉养之事也，一如其良知之所知当如何为奉养之宜者而为之，无一毫之不尽，然后谓之“格物”。温凊之物格，然后知温凊之良知始致；奉养之物格，然后知奉养之良知始致。故曰：“物格而后知至。”〔1〕致其知温凊之良知，而后温凊之意始诚；致其知奉养之良知，而后奉养之意始诚。故曰：“知至而后意诚。”〔2〕此区区“诚意、致知、格物”之说盖如此。吾子更熟思之，将亦无可疑者矣。〔3〕

> [!summary] 
> 先学具体的事？——先学价值观。
> 例子：高中老师以“大学就能随便玩”来使得学生在高中努力学习。
> 但是这个例子的重大区别在于儒家不会以利益劝人！

> [!important] 
> 良知引入的有一个好处：
> 人皆有良知，所以用良知来解释问题会给人一种通用协议的感觉；
> 意之所在－>良知所在，避免了人们对其 “全凭主观好恶进行判断”的批判

〔1〕〔2〕语见《大学》：“物格而后知至，知至而后意诚，意诚而后心正，心正而后身修，身修而后家齐，家齐而后国治，国治而后天下平。”

〔3〕参见《书诸阳卷》：“曰：‘然则朱子所谓如何而为温凊之节，如何而为奉养之宜者，非致知之功乎？’曰：‘是所谓知矣，而未可以为致知也。知其如何而为温凊之节，则必实致其温凊之功，而后吾之知始至。知其如何而为奉养之宜，则必实致其奉养之力，而后吾之知始至。如是乃可以为致知耳。若但空然知之为如何温凊奉养，而遂谓之致知，则孰非致知者耶？’《易》曰：‘知至至之。’知至者，知也；至之者，致知也。此孔门不易之教，百世以俟圣人而不惑者也。”（《全书》卷八）

139．来书云：“道之大端易于明白，所谓‘良知、良能’愚夫愚妇可与及者。〔1〕至于节目时变之详，毫厘千里之谬，必待学而后知。今语孝于*温凊定省*，孰不知之？至于舜之不告而娶〔2〕，*武之不葬而兴师*

> [!note] 
> 儒家讲究权变，讲究实用
> 如果时至今日让人觉得离经叛道，那么很难传承下来
> ——补齐思考框架！从选择性、时间角度、人群主观方式理解现今的事物

〔3〕，养志、养口〔4〕，小杖、大杖〔5〕，割股、庐墓〔6〕等事，处常、处变，过与不及之间，必须讨论是非，以为制事之本，然后心体无蔽，临事无失。”

“道之大端易于明白”，此语诚然。*顾后之学者忽其易于明白者而弗由，而求其难于明白者以为学*

> [!NOTE]
> 价值观容易学，直接口号传播，但是难于实践
> 如果价值观很难掌握，那么也难以传承——以一些失传的佛家流派为例

，此其所以“*道在迩而求诸远，事在易而求诸难*”〔7〕也。孟子云：“夫道若大路然，岂难知哉？人病不由耳。”〔8〕良知、良能，愚夫、愚妇与圣人同；但惟圣人能致其良知，而愚夫、愚妇不能致，此圣、愚之所由分也。节目时变，圣人夫岂不知？但不专以此为学。而其所谓学者，正惟致其良知，以精察此心之天理，而与后世之学不同耳。吾子未暇良知之致，而汲汲焉顾是之忧，此正求其难于明白者以为学之弊也。

> [!note]
> 程朱理学和王阳明心学的根本分歧之一：一个教人怎么入手，一个教人知难而上——所以没有人会试着调和这两个门派
> ——两个类别：1、你不是干这事的料；2、你只要努力干就可以
> 王阳明选择了后者，因而更易于接受。
> 回顾：“人皆可以为尧舜”，“立地成佛” 等对招揽信徒的作用；王阳明从修心入手而比强调实践更加看起来简单对其得以传播的好处

夫良知之于节目时变，犹规矩、尺度之于方圆、长短也；节目时变之不可预定，犹方圆、长短之不可胜穷也。故规矩诚立，则不可欺以方圆，而天下之方圆不可胜用矣；尺度诚陈，则不可欺以长短，而天下之长短不可胜用〔9〕矣；良知诚致，则不可欺以节目时变，而天下之节目时变不可胜应矣。毫厘千里之谬，不于吾心良知一念之微而察之，亦将何所用其学乎？是不以规矩而欲定天下之方圆，不以尺度而欲尽天下之长短，吾见其乖张谬戾，日劳而无成也已。
>嘉靖 大礼议之争

吾子谓：“语孝于温凊定省，孰不知之？”然而能致其知者鲜矣。若谓粗知温凊定省之仪节，而遂谓之能致其知，则凡知君之当仁者，皆可谓之能致其仁之知，知臣之当忠者，皆可谓之能致其忠之知，则天下孰非致知者邪？以是而言，可以知致知之必在于行，而不行之不可以为致知也明矣。知、行合一之体，不益较然矣乎？

夫舜之不告而娶，岂舜之前已有不告而娶者为之准则，故舜得以考之何典，问诸何人，而为此邪？抑亦求诸其心一念之良知，权轻重之宜，不得已而为此邪？武之不葬而兴师，岂武之前已有不葬而兴师者为之准则，故武得以考之何典，问诸何人，而为此邪？抑亦求诸其心一念之良知，权轻重之宜，不得已而为此邪？使舜之心而非诚于为无后，武之心而非诚于为救民，则其不告而娶与不葬而兴师，乃不孝、不忠之大者。而后之人不务致其良知，以精察义理于此心感应酬酢之间，顾欲悬空讨论此等变常之事，执之以为制事之本，以求临事之无失，其亦远矣。其余数端，皆可类推，则古人致知之学，从可知矣。

〔1〕语本《中庸》：“君子之道费而隐，夫妇之愚可以与知焉，及其至也，虽圣人亦有所不知焉；夫妇之不肖，可以能行焉，及其至也，虽圣人亦有所不能焉。”（第十二章）

〔2〕语本《孟子·万章篇上》，万章问曰：“《诗》云‘娶妻如之何，必告父母’，信斯言也，宜莫如舜。舜之不告而娶，何也？”孟子曰：“告则不得娶。男女居室，人之大伦也。如告，则废人之大伦，以怼父母，是以不告也。”（第二章）

〔3〕事见《史记·伯夷列传》：“武王载木主，号为文王，东伐纣。伯夷、叔齐扣马而谏曰：‘父死不葬，爰及干戈，可谓孝乎？以臣弑君，可谓仁乎？’”（卷六十一）

〔4〕语本《孟子·离娄篇上》：“曾子养曾晳，必有酒肉；将彻，必请所与；问有余，必曰有。曾晳死，曾元养曾子，必有酒肉；将彻，不请所与；问有余，曰‘亡矣’，将以复进也。此所谓养口体者也。若曾子，则可谓养志也。事亲若曾子者，可也。”（第十九章）

〔5〕语本《孔子家语》：“子曰：‘汝不闻乎，昔瞽瞍有子曰舜，舜之事瞽瞍，欲使之，未尝不在于侧。索而杀之，未尝可得。小棰则待过，大杖则逃走。故瞽瞍不犯不父之罪，而舜不失烝烝之孝。今参事父，委身以待暴怒，殪而不避，既身死而陷父于不义，其不孝孰大焉？’”（卷四）

〔6〕事见《新唐书·孝友列传》：“唐时陈藏器著《本草拾遗》，谓人肉治羸疾，自是民间以父母疾，多刲股肉而进。”（卷一九五）

又宋苏轼曰：“上以孝取人，则勇者割股，怯者庐墓。”（《宋史·选举一》，卷一五五）

〔7〕语本《孟子·离娄篇上》：“道在迩而求诸远，事在易而求诸难。人人亲其亲，长其长，而天下平。”（第十一章）

〔8〕语见《孟子·告子篇下》第二章。

〔9〕参见《礼记纂言序》：“然方圆者，规矩之所出，而不可遂以方圆为规矩。故执规矩以为方圆，则方圆不可胜用。舍规矩以为方圆，而遂以方圆为之规矩，则规矩之用息矣。故规矩者，无一定之方圆，而方圆者，有一定之规矩。”（《全书》卷七）

140．来书云：“谓《大学》‘格物’之说，专求本心，犹可牵合；至于《六经》、《四书》所载‘多闻多见’〔1〕、‘前言往行’〔2〕、‘好古敏求’〔3〕、‘博学审问’〔4〕、‘温故知新’〔5〕、‘博学详说’〔6〕、‘好问好察’〔7〕，是皆明白求于事为之际，资于论说之间者，用功节目固不容紊矣。”

“格物”之义，<font color="#ffff00">前已详悉</font>，“牵合”之疑，想已不俟复解矣。至于“多闻多见”，*乃孔子因子张之务外好高，徒欲以多闻多见为学，而不能求诸其心，以阙疑殆，此其言行所以不免于尤悔*

> [!NOTE]
> 代替古人发表观点，而不知道古人实际上是怎么想的。多的是这样的
> 最恶心的：断章取义，看原文并非这个意思
> 现在论文引述文章，顺着找回去看原文，有时候能发现逆天之处
> 苏东坡改编古人故事

。而所谓见闻者，适以资其务外好高而已，盖所以救子张多闻多见之病，而非以是教之为学也。夫子尝曰：“盖有不知而作之者，我无是也。”〔8〕是犹孟子“是非之心，人皆有之”之义也。此言正所以明德性之良知非由于闻见耳。若曰“多闻择其善者而从之，多见而识之”，则是专求诸见闻之末，而已落在第二义矣，故曰：“知之次也。”

夫以见闻之知为次，则所谓知之上者，果安所指乎？是可以窥圣门致知用力之地矣。夫子谓子贡曰：“赐也，汝以予为多学而识之者欤？非也，予一以贯之。”〔9〕*使诚在于“多学而识”，则夫子胡乃谬为是说以欺子贡者邪？“一以贯之”非致其良知而何？*

> [!NOTE]
> 孔子原意：我一直在看和学习。和心学并没有关系。
> 哲学上，观点提出并无大碍——王阳明怎么解释，这是哲学
> 看王阳明和孔子有何区别，这是思想史

《易》曰：“君子多识前言往行，以畜其德。”夫以畜其德为心，则凡多识前言往行者，孰非畜德之事？此正知、行合一之功矣。

“好古敏求”者，好古人之学而敏求此心之理耳。*心即理也，学者，学此心也，求者，求此心也*==违背常理的解释！==。孟子云：“学问之道无他，求其放心而已矣。”〔10〕非若后世广记博诵古人之言词，以为好古，而汲汲然惟以求功名利达之具于其外者也。“博学、审问”，前言已尽。“温故、知新”，朱子亦以“温故”属之“尊德性”矣。〔11〕德性岂可以外求哉？惟夫“知新”必由于“温故”，而“温故”乃所以“知新”，则亦可以验知、行之非两节矣。

“博学而详说之”者，“将以反说约也”。若无“反约”之云，则“博学、详说”者，果何事邪？舜之“好问好察”，惟以用中而致其精一于道心耳。道心者，良知之谓也。君子之学，何尝离去事为而废论说；但其从事于事为、论说者，要皆知、行合一之功，正所以致其本心之良知，而非若世之徒事口耳谈说以为知者，分知、行为两事，而果有节目先后之可言也。

〔1〕语本《论语·为政篇》：“子张学干禄，子曰：‘多闻阙疑，慎言其余，则寡尤。多见阙殆，慎行其余，则寡悔。言寡尤，行寡悔，禄在其中矣。’”（第十八章）

〔2〕语本《易经·大畜》卦辞：“君子以多识前言往行，以畜其德。”

〔3〕语本《论语·述而篇》：“子曰：‘我非生而知之者，好古敏以求之者也。’”（第十章）

〔4〕语本《中庸》：“博学之，审问之，慎思之，明辨之，笃行之。”（第二十章）

〔5〕语本《论语·为政篇》：“子曰：‘温故而知新，可以为师矣。’”（第十一章）

〔6〕语本《孟子·离娄篇下》：“孟子曰：‘博学而详说之，将以反说约也。’”（第十五章）

〔7〕语本《中庸》：“舜好问而好察迩言。”（第六章）

〔8〕语本《论语·述而篇》：“子曰：‘盖有不知而作之者，我无是也。多闻，择其善者而从之，多见而识之，知之次也。’”（第二十七章）

〔9〕语本《论语·卫灵公篇》：“子曰：‘赐也，女以予为多学而识之者欤？’对曰：‘然，非与？’曰：‘非也，予一以贯之。’”（第三章）

〔10〕见《孟子·告子篇上》第十一章。

〔11〕语本朱熹说：“温故只是存得这道理在，便是尊德性；敦厚只是个朴实头，亦是尊德性。”（《朱子语类》卷六十四）

141．来书云：“杨、墨之为仁义〔1〕，乡愿之乱忠信〔2〕，尧、舜、子之之禅让〔3〕，汤、武、楚项之放伐〔4〕，周公、莽、操之摄辅〔5〕，谩无印正，又焉适从？且于古今事变、礼乐、名物，未尝考识，使国家欲兴明堂，建辟雍，制历律，草封禅，〔6〕又将何所致其用乎？故《论语》曰‘生而知之’者，义理耳。若夫礼乐、名物、古今事变，亦必待学而后有以验其行事之实，〔7〕此则可谓定论矣。”

所喻杨、墨、乡愿、尧、舜、子之、汤、武、楚项、周公、莽、操之辨，与前舜、武之论，大略可以类推。古今事变之疑，前于良知之说，已有规矩尺度之喻，当亦无俟多赘矣。至于明堂、辟雍诸事，似尚未容于无言者。然其说甚长，姑就吾子之言而取正焉，则吾子之惑将亦可以少释矣。

夫明堂、辟雍之制，始见于吕氏之《月令》，汉儒之训疏，《六经》、《四书》之中，未尝详及也。岂吕氏、汉儒之知，乃贤于三代之贤圣乎？齐宣之时，明堂尚有未毁，〔8〕则幽、厉之世，周之明堂皆无恙也。尧、舜茅茨土阶，明堂之制未必备，而不害其为治；幽、厉之明堂，固犹文、武、成、康之旧，而无救于其乱，何邪？岂能“以不忍人之心，而行不忍人之政”〔9〕，则虽茅茨土阶，固亦明堂也；以幽、厉之心，而行幽、厉之政，则虽明堂，亦暴政所自出之地邪？武帝肇讲于汉，而武后盛作于唐，其治乱何如邪？

天子之学曰辟雍，诸侯之学曰泮宫，皆象地形而为之名耳。〔10〕然三代之学，其要皆所以明人伦，非以辟不辟、泮不泮为重轻也。孔子云：“人而不仁，如礼何？人而不仁，如乐何？”〔11〕制礼作乐，必具中和之德，声为律而身为度者〔12〕，然后可以语此，若夫器数之末，乐工之事，祝史之守，故曾子曰：“君子所贵乎道者三，笾豆之事，则有司存也。”〔13〕尧“命羲、和，钦若昊天，历象日月星辰”，其重在于“敬授人时”也。〔14〕舜“在璇玑玉衡”，其重在于“以齐七政”也。〔15〕是皆汲汲然以仁民之心而行其养民之政，治历明时之本，固在于此也。

羲、和历数之学，皋、契未必能之也，禹、稷未必能之也，尧、舜之知而不遍物，虽尧、舜亦未必能之也，〔16〕然至于今循羲、和之法而世修之，虽曲知小慧之人、星术浅陋之士，亦能推步占候而无所忒，则是后世曲知小慧之人，反贤于禹、稷、尧、舜者邪？

“封禅”之说，尤为不经，是乃后世佞人谀士所以求媚于其上，倡为夸侈，以荡君心而靡国费，盖欺天罔人、无耻之大者，君子之所不道，司马相如之所以见讥于天下后世也。〔17〕吾子乃以是为儒者所宜学，殆亦未之思邪？

夫圣人之所以为圣者，以其生而知之也。而释《论语》者曰：“‘生而知之’者，义理耳。若夫礼乐、名物、古今事变，亦必待学而后有以验其行事之实。”夫礼乐、名物之类，果有关于作圣之功也，而圣人亦必待学而后能知焉，则是圣人亦不可以谓之“生知”矣。谓圣人为“生知”者，专指义理而言，而不以礼乐、名物之类，则是礼乐、名物之类无关于作圣之功矣。圣人之所以谓之“生知”者，专指义理而不以礼乐、名物之类，则是“学而知之”者，亦惟当学知此义理而已。“困而知之”者，亦惟当困知此义理而已。今学者之学圣人，于圣人之所能知者，未能“学而知之”，而顾汲汲焉求知圣人之所不能知者以为学，无乃失其所以希圣之方欤？凡此皆就吾子之所惑者而稍为之分释，未及乎拔本塞源〔18〕之论也。

夫拔本塞源之论不明于天下，则天下之学圣人者，将日繁日难，斯人沦于禽兽、夷狄，而犹自以为圣人之学。

吾之说虽或蹔明于一时，终将冻解于西而冰坚于东，雾释于前而云滃于后，呶呶焉危困以死，而卒无救于天下之分毫也已。夫圣人之心，以天地万物为一体，其视天下之人，无外内远近，凡有血气，皆其昆弟赤子之亲，莫不欲安全而教养之，以遂其万物一体之念。

天下之人心，其始亦非有异于圣人也，特其间于有我之私，隔于物欲之蔽，大者以小，通者以塞，人各有心，至有视其父子兄弟如仇雠者。圣人有忧之，是以推其天地万物一体之仁以教天下，使之皆有以克其私，去其蔽，以复其心体之同然。其教之大端，则尧、舜、禹之相授受，所谓“道心惟微，惟精惟一，允执厥中”；而其节目，则舜之命契，所谓“父子有亲，君臣有义，夫妇有别，长幼有序，朋友有信”〔19〕五者而已。唐、虞、三代之世，教者惟以此为教，而学者惟以此为学。当是之时，人无异见，家无异习，安此者谓之圣，勉此者谓之贤，而背此者虽其启明如朱〔20〕，亦谓之不肖；下至闾井、田野，农、工、商、贾之贱，莫不皆有是学，而惟以成其德行为务。何者？无有闻见之杂，记诵之烦，辞章之靡滥，功利之驰逐，而但使之孝其亲，弟其长，信其朋友，以复其心体之同然。是盖性分之所固有，而非有假于外者，则人亦孰不能之乎？

学校之中，惟以成德为事，而才能之异，或有长于礼乐、长于政教、长于水土播植者，则就其成德，而因使益精其能于学校之中。迨夫举德而任，则使之终身居其职而不易。用之者惟知同心一德，以共安天下之民，视才之称否，而不以崇卑为轻重，劳逸为美恶；效用者亦惟知同心一德，以共安天下之民，苟当其能，则终身处于烦剧而不以为劳，安于卑琐而不以为贱。当是之时，天下之人熙熙皞皞，皆相视如一家之亲；其才质之下者，则安其农、工、商、贾之分，各勤其业，以相生相养，而无有乎希高慕外之心。

其才能之异，若皋、夔、稷、契者〔21〕，则出而各效其能。若一家之务，或营其衣食，或通其有无，或备其器用，集谋并力，以求遂其仰事俯育之愿，惟恐当其事者之或怠而重己之累也。故稷勤其稼，而不耻其不知教，视契之善教，即己之善教也；夔司其乐，而不耻于不明礼，视夷〔22〕之通礼，即己之通礼也。盖其心学纯明，而有以全其万物一体之仁，故其精神流贯，志气通达，而无有乎人己之分、物我之间。〔23〕譬之一人之身，目视、耳听、手持、足行，以济一身之用。目不耻其无聪，而耳之所涉，目必营焉；足不耻其无执，而手之所探，足必前焉。盖其元气充周，血脉条畅，是以痒疴呼吸，感触神应，有不言而喻之妙。此圣人之学所以至易至简，易知易从，学易能而才易成者，正以大端惟在复心体之同然，而知识技能非所与论也。

三代之衰，王道熄而霸术焻；孔、孟既没，圣学晦而邪说横。教者不复以此为教，而学者不复以此为学。霸者之徒，窃取先王之近似者，假之于外以内济其私己之欲，天下靡然而〔24〕宗之，圣人之道遂以芜塞。相仿相效，日求所以富强之说、倾诈之谋、攻伐之计，一切欺天罔人，苟一时之得，以猎取声利之术，若管、商、苏、张〔25〕之属者，至不可名数。

既其久也，斗争劫夺，不胜其祸，斯人沦于禽兽、夷狄，而霸术亦有所不能行矣。世之儒者慨然悲伤，搜猎先圣王之典章法制，而掇拾修补于煨烬之余，盖其为心良亦欲以挽回先王之道。圣学既远，霸术之传积渍已深，虽在贤知，皆不免于习染，其所以讲明修饰，以求宣畅光复于世者，仅足以增霸者之藩篱，而圣学之门墙，遂不复可睹。于是乎有训诂之学，而传之以为名；有记诵之学，而言之以为博；有词章之学，而侈之以为丽。若是者，纷纷籍籍，群起角立于天下，又不知其几家，万径千蹊，莫知所适。

*世之学者如入百戏之场，欢谑跳踉，骋奇斗巧，献笑争妍者，四面而竞出，前瞻后盼，应接不遑，而耳目眩瞀，精神恍惑，日夜遨游淹息其间，如病狂丧心之人，莫自知其家业之所归。时君世主亦皆昏迷颠倒于其说，而终身从事于无用之虚文，莫自知其所谓。* 间有觉其空疏谬妄、支离牵滞，而卓然自奋，欲以见诸行事之实者，极其所抵，亦不过为富强功利、五霸之事业而止。圣人之学日远日晦，而功利之习愈趋愈下。其间虽尝瞽惑于佛、老，而佛、老之说卒亦未能有以胜其功利之心；虽又尝折衷于群儒，而群儒之论终亦未能有以破其功利之见。

盖至于今，功利之毒沦浃于人之心髓，而习以成性也几千年矣。相矜以知，相轧以势，相争以利，相高以技能，相取以声誉。其出而任也，理钱谷者则欲兼夫兵刑，典礼乐者又欲与于铨轴，处郡县则思藩臬之高，居台谏则望宰执之要。〔26〕故不能其事，则不得以兼其官；不通其说，则不可以要其誉；记诵之广，适以长其敖也；知识之多，适以行其恶也；闻见之博，适以肆其辨也；辞章之富，适以饰其伪也。是以皋、夔、稷、契所不能兼之事，而今之初学小生皆欲通其说，究其术。其称名僭号，未尝不曰吾欲以共成天下之务，而其诚心实意之所在，以为不如是则无以济其私而满其欲也。

呜呼！以若是之积染，以若是之心志，而又讲之以若是之学术，宜其闻吾圣人之教，而视之以为赘疣枘凿，则其以良知为未足，而谓圣人之学为无所用，亦其势有所必至矣！呜呼！士生斯世，而尚何以求圣人之学乎！尚何以论圣人之学乎！士生斯世，而欲以为学者，不亦劳苦而繁难乎！不亦拘滞而险艰乎！呜呼，可悲也已！

所幸天理之在人心，终有所不可泯，而良知之明，万古一日，则其闻吾拔本塞源之论，必有恻然而悲，戚然而痛，愤然而起，沛然若决江河，而有所不可御者矣。非夫豪杰之士，无所待而兴起者，吾谁与望乎？

（此条自第八段“夫拔本塞源之论不明于天下”起，陈龙正曾单独选出刻行，标明为“拔本塞源论”，系王守仁的最著名的论著之一，代表他的伦理思想。参见第171条。）

〔1〕语本《孟子·尽心篇上》：“孟子曰：‘杨子取为我，拔一毛而利天下，不为也；墨子兼爱，摩顶放踵利天下，为之。’”（第二十六章）

〔2〕语本《孟子·尽心篇下》，万章以孔子谓乡原为德之贼为问，孟子曰：“非之无举也，刺之无刺也，同乎流俗，合乎污世，居之似忠信，行之似廉洁，众皆悦之，自以为是，而不可与入尧、舜之道，故曰德之贼也。”（第三十七章）

〔3〕燕王哙让国于其相子之，三年，国大乱。事见《史记·燕召公世家》。

〔4〕项羽（前232—前202）初尊楚怀王为义帝，后又放逐义帝并击杀之。事见《史记·项羽本纪》。

〔5〕王莽（前45—23）初为汉相，后篡位，事见《汉书·王莽传》。曹操（155—220）相汉，专权，自诩为周文王，后其子曹丕篡位。事见《三国志·武帝纪》注引《魏氏春秋》。

〔6〕明堂，古代施政行礼之所。辟雍，古代大学所在地。历律，推算音律以定历法。《大戴礼记·曾子天圆》注：“历以治时，律以候气。”封禅，古代帝王祭天地、立碑石以纪功。

〔7〕语本《论语集注·述而篇》引尹焞注：“盖生而可知者义理尔。若夫礼乐名物，古今事变，亦必待学，而后有以验其实也。”（第十九章注）

〔8〕事见《孟子·梁惠王篇下》：“齐宣王问曰：‘人皆谓我毁明堂，毁诸已乎？’”（第五章）

〔9〕语见《孟子·公孙丑篇上》第六章。

〔10〕辟雍，形圆似圆璧，围以深沟，故名。泮宫，东西门以南通水，北部一半无水，故名。

〔11〕语见《论语·八佾篇》第三章。

〔12〕指禹而言，事本《史记·夏本纪》：“禹为人敏给克勤；其德不违，其仁可亲，其言可信；声为律，身为度，称以出；亹亹穆穆，为纲为纪。”

〔13〕曾子告孟敬子语，语见《论语·泰伯篇》：“君子所贵乎道者三：动容貌，斯远暴慢矣；正颜色，斯近信矣；出辞气，斯远鄙倍矣。”（第四章）

〔14〕语见《书经·尧典》。钦，敬。若，顺。

〔15〕语见《书经·舜典》。在，察。璇玑玉衡，测天文之器。七政，日、月、五星运行轨道。

〔16〕语本《孟子·尽心篇上》：“知者无不知也，当务之为急；仁者无不爱也，急亲贤之为务。尧、舜之知而不遍物，急先务也，尧、舜之仁不遍爱人，急亲贤也。”（第四十六章）

〔17〕司马相如（前179—前117）有遗札言封禅，事见《史记·司马相如列传》。

〔18〕语本《左传》：“我在伯父，犹衣服之有冠冕，木水之有本原，民人之有谋主也。伯父若裂冠毁冕，拔本塞原，专弃谋主，虽戎狄，其何有余一人。”（昭公九年）

〔19〕语本《孟子·滕文公篇上》：“人之有道也，饮食、暖衣、逸居而无教，则近于禽兽。圣人有忧之，使契为司徒，教以人伦：父子有亲，君臣有义，夫妇有别，长幼有序，朋友有信。”（第四章）

〔20〕朱：丹朱，尧之子。

〔21〕四人皆舜臣，皋陶为掌刑法之官，夔为典乐之官，稷为掌农事之官，契为教育之官，事见《书经·舜典》。

〔22〕夷：伯夷，舜臣，掌礼之官。

〔23〕参见《绥柔流贼》：“古之人，能以天地万物为一体，故能通天下之志。凡举大事，必顺其情而使之，因其势而导之，乘其机而动之，及其时而兴之。是以为之但见其易，而成之不见其难。此天下之民，所以阴受其庇，而莫知其功之所自也。今皆反之，岂所见若是其相远乎？亦由无忠诚恻怛之心以爱其民，不肯身任地方利害为久远之图，凡所施为，不本于精神心术，而惟事补辏掇拾，支吾粉饰于其外，以苟幸吾身之无事，此盖今时之通弊也。”（《全书》卷十八）

〔24〕施本、俞本无“而”字。

〔25〕管：管仲（卒于前645），春秋时齐国宰相，法家。商：商鞅（卒于前338），战国时秦国宰相，法家。苏：苏秦（卒于前317），战国时纵横家。张：张仪（卒于前309），战国时纵横家。

〔26〕理钱谷，指户部的财政工作。典礼乐，指礼部及太常卿的礼仪工作。铨轴，指吏部的铨叙工作。藩臬，藩指一省最高负责官吏的藩司，臬指巡视各省的臬使。台谏，御史台与谏议。宰执，宰相执政。
答周道通〔1〕书
142．吴、曾两生至，备道道通恳切为道之意，殊慰相〔2〕念。若道通，真可谓笃信好学者矣。忧病〔3〕中会〔4〕，不能与两生细论，然两生亦自有志向，肯用功者，每见辄觉有进，在区区诚不能无负于两生之远来，在两生则亦庶几无负其远来之意矣。临别以此册致道通意，请书数语。荒愦无可言者，辄以道通来书中所问数节，略下转语奉酬，草草殊不详细，两生当亦自能口悉也。

来书云：“日用工夫只是‘立志’，近来于先生诲言时时体验，愈益明白。然于朋友不能一时相离。若得朋友讲习，则此志才精健阔大，才有生意。若三五日不得朋友相讲，便觉微弱，遇事便会困，亦时会忘。乃今无朋友相讲之日，还只静坐，或看书，或游衍经行，凡寓目、措身，悉取以培养此志，颇觉意思和适，然终不如朋友讲聚，精神流动，生意更多也。离群索居之人，当更有何法以处之？”

此段足验道通日用工夫所得，工夫大略亦只是如此用，只要无间断，到得纯熟后，意思又自不同矣。大抵吾人为学，紧要大头脑，只是“立志”。所谓“困、忘”之病，亦只是志欠真切。今好色之人，未尝病于困忘，只是一真切耳。自家痛痒，自家须会知得，自家须会搔摩得；既自知得痛痒，自家须不能不搔摩得。佛家谓之“方便法门”，须是自家调停斟酌，他人总难与力，亦更无别法可设也。〔5〕

〔1〕周道通（1485—1532），名冲，号静庵，常州府宜兴人。明正德五年（1510）年举人，曾任江西万安训导，唐府长史等职，受业于王守仁、湛若水，力图调和两家之说，参见《明儒学案》卷二十五。据《阳明先生文录》，此信写于甲申（1524）。

〔2〕施本、俞本、德安府南本“相”作“想”。

〔3〕王守仁父王华，死于嘉靖元年（1522）。王按礼守制三年，此信写于王守制期间。

〔4〕施本、德安府南本“会”作“曾”。

〔5〕参见《赠周莹归省序》：永康周莹德纯，尝学于应子元忠。既乃复见阳明子而请益。阳明子曰：“子从应子之所来乎？”曰：“然。”“应子则何以教子？”曰：“无他言也。惟日诲之以希圣希贤之学，毋溺于流俗。且曰：‘斯吾所尝就正于阳明子者也。子而不吾信，则盍亲往焉。’莹以是不远千里而来谒。”曰：“子之来也，犹有所未信乎？”曰：“信之。”曰：“信之而又来，何也？”曰：“未得其方也。”阳明子曰：“子既得其方矣，无所事于吾。”周生悚然有间，曰：“先生以应子之故，望卒赐之教。”阳明子曰：“子既得之矣，无所事于吾。”周生悚然而起，茫然有间，曰：“莹愚，不得其方，先生毋乃以莹为戏，幸卒赐之教。”阳明子曰：“子之自永康而来也，程几何？”曰：“千里而遥。”曰：“远矣，从舟乎？”曰：“从舟而又登陆也。”曰：“劳矣，当兹六月，亦暑乎？”曰：“途之暑特甚也。”曰：“难矣！具资粮，从童仆乎？”曰：“中途而仆病，乃舍贷而行。”曰：“兹益难矣。”曰：“子之来，既远且劳，其难若此也，何不遂返，而必来乎？将亦无有强子者乎？”曰：“莹至于夫子之门，劳苦艰难诚乐之，宁以是而遂返；又俟乎人之强之也乎？”曰：“斯吾所谓子之既得其方也。子之志欲至于吾门也，则遂至于吾门，无假于人。子而志于圣贤之学，有不至于圣贤者乎？而假于人乎？子之舍舟从陆，捐仆贷粮，冒毒暑而来也，则又安所从受之方也？”生跃然起拜曰：“兹乃命之方也已。”（《全书》卷七）王守仁在此用机锋的方法，教导周莹，成圣之道在于立志和自得。此法以后为罗近溪所发展，在明末产生很大的影响。

143．来书云：“上蔡〔1〕尝问天下何思何虑〔2〕。伊川云：‘有此理，只是发得太早。’〔3〕在学者工夫，固是‘必有事焉而勿忘’，然亦须识得‘何思何虑’底气象，一并看为是。若不识得这气象，便有正与助长之病，若认得‘何思何虑’，而忘‘必有事焉’工夫，恐又堕于‘无’也。须是不滞于‘有’，不堕于‘无’，然乎否也？”

所论亦相去不远矣，只是契悟未尽。上蔡之问，与伊川之答，亦只是上蔡、伊川之意，与孔子《系辞》原旨稍有不同。《系》〔4〕言“何思何虑”是言所思所虑只是一个天理，更无别思别虑耳，非谓无思无虑也。故曰：“同归而殊途，一致而百虑，天下何思何虑。”云“殊途”，云“百虑”，则岂谓无思无虑〔5〕邪？心之本体即是天理。天理只是一个，更有何可思虑得？天理原自寂然不动，原自感而遂通。学者用功，虽千思万虑，只是要复他本来体用而已，不是以私意去安排思索出来。故明道云：“君子之学，莫若廓然而大公，物来而顺应。”若以私意去安排思索，便是“用智自私”〔6〕矣。“何思何虑”正是工夫。在圣人分上，便是自然的；在学者分上，便是勉然的。伊川却是把作效验看了，所以有“发得太早”之说。既而云“却好用功”，则已自觉其前言之有未尽矣。濂溪主静之论亦是此意。〔7〕今道通之言，虽已不为无见，然亦未免尚有两事也。

〔1〕谢良佐（1050—1103），字显道，蔡州上蔡（今属河南）人，先后从程颢、程颐受业，传学于胡安国、胡五峰、张栻等。号称“湖南学派”。著有《论语说》、《上蔡语录》，参见《宋元学案》卷二十四。

〔2〕语本《易经·系辞下》：“天下何思何虑，天下同归而殊途，一致而百虑，天下何思何虑。”（第五章）

〔3〕语本《二程集·外书》：“（谢良佐）二十年前往见伊川。伊川曰：‘近日事如何？’对曰：‘天下何思何虑。’伊川曰：‘是则是有此理，贤却发得太早。’在伊川直是会锻炼得人，说了又道，恰好著工夫也。”（第十二卷）

〔4〕朱文启校本“系”下有“辞”字。

〔5〕第39条言：“何思何虑，非初学时事。”此处所言已进展一步，更为浑全了。参见《与黄勉之·二》：“过思亦是暴气，此语说得亦是。若遂欲截然不思，却是因噎而废食者也。来书谓思而外于良知，乃谓之过。若念念在良知上体认，即终日终夜以思，亦不为过。不外良知，即是何思何虑，此语甚得鄙意。”（《全书》卷五）

〔6〕语见《答横渠张子厚先生书》：“夫天地之常，以其心普万物而无心；圣人之常，以其情顺万事而无情。故君子之学，莫若廓然而大公，物来而顺应。……人之情各有所蔽，故不能适道，大率患在于自私而用智。自私则不能以有为为应迹，用智则不能以明觉为自然。”（《二程集·文集》卷三）

〔7〕语本《太极图说》：“二气交感，化生万物。万物生生而变化无穷焉。惟人也得其秀而最灵。形既生矣，神发知矣，五性感动，而善恶分、万事出矣。圣人定之以中正仁义而主静（自注：无欲故静），立人极焉。”（《周子通书》卷一）

144．来书云：“凡学者才晓得做工夫，便要识认得圣人气象。盖认得圣人气象，把做准的，乃就实地做工夫去，才不会差，才是作圣工夫。未知是否？”

先认圣人气象，〔1〕昔人尝有是言矣，然亦欠有头脑。圣人气象自是圣人的，我从何处识认？若不就自己良知上真切体认，如以无星之称而权轻重，未开之镜而照妍媸，真所谓以小人之腹，而度君子之心〔2〕矣。圣人气象何由认得？自己良知原与圣人一般，若体认得自己良知明白，即圣人气象不在圣人而在我矣。程子尝云：“觑著尧，学他行事，无他许多聪明睿智，安能如彼之动容周旋中礼？”〔3〕又云：“心通于道，然后能辨是非。”〔4〕今且说通于道在何处？聪明睿智从何处出来？

〔1〕语本伊川所说：“凡看文字，非只是要理会语言，要识得圣贤气象，如孔子曰：‘盍各言尔志。’而由曰：‘愿车马衣轻裘与朋友共，敝之而无憾！’颜子曰：‘愿无伐善，无施劳。’孔子曰：‘老者安之，朋友信之，少者怀之。’观此数句，便见圣贤气象大段不同。若读此不见得圣贤气象，他处也难见，学者须要理会得圣贤气象。”（《二程集·遗书》卷二十二上）

〔2〕语本《世说新语》：“刘庆孙在太傅府，于时人士多为所构，唯庾子嵩纵心事外，无迹可间，后以其性俭家富，说太傅令换千万，冀其有吝，于此可乘。太傅于众坐中问庾，庾时颓然已醉，帻堕几上，以头就穿取，徐答云：‘下官家故可有两娑千万，随公所取。’于是乃服。后有人向庾道此，庾曰：‘可谓以小人之虑，度君子之心。’”（《雅量第六》）

〔3〕语本伊川所说：“子以诚敬为可勉强，且恁地说，到底须是知了方行得。若不知，只是觑着尧学他行事，无尧许多聪明睿智，怎生得如他动容周旋中礼？有诸中，必形诸外，德容安可妄学。如子所言，是笃信而固守之，非固有之也。”（《二程集·遗书》卷十八）

〔4〕语本程颐《答朱长文书》：“夫心通乎道，然后能辨是非，如持权衡以较轻重，孟子所谓‘知言’是也。揆之以道，则是非了然，不待精思而后见也。学者当以道为本。心不通乎道，而较古人之是非，犹不持权衡而酌轻重，竭其目力，劳其心智，虽使时中，亦古人所谓‘亿则屡中’，君子不贵也。”（《二程集·文集》卷九）

145．来书云：“事上磨炼。一日之内，不管有事无事，只一意培养本原。若遇事来感，或自己有感，心上既有觉，安可谓无事？但因事凝心一会，大段觉得事理当如此，只如无事处之，尽吾心而已。然乃有处得善与未善，何也？又或事来得多，须要次第与处，每因才力不足，辄为所困，虽极力扶起而精神已觉衰弱。遇此未免要十分退省，宁不了事，不可不加培养。如何？”

所说工夫，就道通分上也只是如此用，然未免有出入在。*凡人为学，终身只为这一事*。自少至老、自朝至暮，不论有事无事，只是做得这一件，所谓“必有事焉”者也。若说“宁不了事，不可不加培养”，却是尚为两事也。“必有事焉而勿忘勿助”，事物之来，但尽吾心之良知以应之，所谓“忠恕违道不远”〔1〕矣。凡处得有善有未善及有困顿失次之患者，皆是牵于毁誉得丧，不能实致其良知耳。*若能实致其良知，然后见得平日所谓善者未必是善，所谓未善者却恐正是牵于毁誉得丧，自贼其良知者也*。

> [!NOTE]
> >看过程不看结果——不要太受外物的影响，但是没有解决到底干的是好还是不好。
> >先决：良知源于天理，天性纯良。
> >发展到王阳明后代门派：干就完了，不问后果，只要**我觉得** 自己不是在干坏事

〔1〕语本《中庸》：“忠恕违道不远。施诸己而不愿，亦勿施于人。”（第十三章）

146．来书云：“致知之说，春间再承诲益，〔1〕已颇知用力，觉得比旧尤为简易。但鄙心则谓与初学言之，还须带‘格物’意思，使之知下手处。本来‘致知’、‘格物’一并下，但在初学未知下手用功，还说与‘格物’，方晓得‘致知’。”云云。

“格物”是“致知”工夫，知得“致知”便已知得“格物”；若是未知“格物”，则是“致知”工夫亦未尝知也。近有一书〔2〕与友人论此颇悉，今往一通，细观之，当自见矣。

〔1〕王守仁致周冲书，在《全书》中仅存此件。日本天理大学存王守仁答周冲书五通原件，其中一件有云：“所谓良知，即孟子所谓‘是非之心，知也’。是非之心，人孰无有，但不能致此知耳。能致此知，即所谓充其是非之心，而知不可胜用矣。来书既云‘良心发见’，而复云‘不能辨理欲于疑似之间’，则所谓‘良心发见’者，果何物耶？”（《中国哲学》杂志第一辑）此处所称，或即指此书而言。

〔2〕此处所称“近有一书”，佐藤一斋说：“文成论格致书，捡《全书》不止十数，本文一书，今未审的指何书。”（《传习录栏外书》第一一七页）陈荣捷说：“或指《答顾东桥书》，也可能指《答罗整庵书》。”（《传习录》英译本第一二九页）。按：陈说指《答罗整庵书》较确。王守仁称此书“与友人论此颇悉”。王他书论此较答顾、罗二书为简；而答顾东桥书写于1525年，较此书为晚也。

147．来书云：“今之为朱、陆之辨者尚未已。每对朋友言，正学不明已久，且不须枉费心力为朱、陆争是非，只依先生‘立志’二字点化人。若其人果能辨得此志来，决意要知此学，已是大段明白了；朱、陆虽不辨，彼自能觉得。又尝见朋友中见有人议先生之言者，辄为动气。昔在朱、陆二先生所以遗后世纷纷之议者，亦见二先生工夫有未纯熟，分明亦有动气之病。若明道则无此矣。观其与吴涉礼〔1〕论介甫之学云：‘为我尽达诸介甫，不有益于他，必有益于我也。’〔2〕气象何等从容！尝见先生与人书中亦引此言，〔3〕愿〔4〕朋友皆如此，如何？”

此节议论得极是极是，愿道通遍以告于同志，各自且论自己是非，莫论朱、陆是非也。〔5〕以言语谤人，其谤浅，若自己不能身体实践，而徒入耳出口，呶呶度日，是以身谤也，其谤深矣。凡今天下之议论我者，苟能取以为善，皆是砥砺切磋我也，则在我无非警惕修省进德之地矣。昔人谓攻吾之短者是吾师〔6〕，师又可恶乎？

〔1〕《二程全书·遗书》卷一作“吴师礼”。

〔2〕语本程颢所说：“为我尽达诸介甫，我亦未敢自以为是。如有说，愿往复。此天下公理，无彼我。果能明辩，不有益于介甫，则必有益于我。”（《二程集·遗书》卷一）

〔3〕语本《答汪石潭内翰》：“吾兄之心，非若世之立异自高者，要在求其是而已，故敢言之无讳。有所未尽，不惜教论。不有益于兄，必有益于我也。”（《全书》卷四）

〔4〕德安府南本“愿”作“顾”。

〔5〕参见《答友人问》：“君子之学，岂有心于同异，惟其是而已。吾于象山之学有同者，非是苟同；其异者，自不掩其为异也。吾于晦庵之论有异者，非是求异；其同者，自不害其为同也。假使伯夷、柳下惠，与孔、孟同处一堂之上，就其所见之偏全，其议论断亦不能皆合，然要之不害其同为圣贤也。若后世论学之士，则全是党同伐异，私心浮气所使，将圣贤人做一场儿戏看了也。”（《全书》卷六）〔6〕语本《荀子·修身篇》：“故非我而当者，吾师也；是我而当者，吾友也；谄谀我者，吾贼也。故君子隆师而亲友，以致恶其贼。”（卷一）

148．来书云：“有引程子‘人生而静，以上不容说，才说性便已不是性’〔1〕。何故不容说？何故不是性？晦庵答云：‘不容说者，未有性之可言；不是性者，已不能无气质之杂矣。’〔2〕二先生之言皆未能晓，每看书至此，辄为一惑，请问。”

“生之谓性”。生字即是气字，犹言“气即是性”也。气即是性，“人生而静，以上不容说”，才说“气即是性”，即已落在一边，不是性之本原矣。孟子性善，是从本原上说，然性善之端，须在气上始见得，若无气亦无可见矣。恻隐、羞恶、辞让、是非即是气。程子谓：“论性不论气，不备；论气不论性，不明。”〔3〕亦是为学者各认一边，只得如此说。若见得自性明白时，气即是性，性即是气，原无性、气之可分也。〔4〕

〔1〕语见《二程集·遗书》：“生之谓性，性即气，气即性，生之谓也。人生气禀，理有善恶，然不是性中元有此两物相对而生也。有自幼而善，有自幼而恶，是气禀有然也。善固性也，然恶亦不可谓之性也。盖‘生之谓性’，‘人生而静’以上不容说，才说性时，便已不是性也。凡人说性，只是说继之者善也，孟子言人性善是也。”（卷一）

〔2〕语本朱熹《答严时亨》之一：“‘人生而静’是未发时，以上即是人物未生之时，不可谓性。才谓之性，便是人生以后，此理堕在形气之中，不全是性之本体矣。”（《朱文公文集》卷六十一）

〔3〕语见《二程集·遗书》卷六。

〔4〕参见第220条。王守仁以“恻隐、羞恶、辞让、是非即是气”，与朱熹说微有不同。朱熹认为四者是情，情虽与气有关，但看说明情是“性之动”或“性之发用”，很少直接与气相联而言。




>150 条：良知——心之本体

> [!NOTE]
> 良知具备知的知觉的功能，但是又有天理纯良之性。于是致良知成为了复本？的情况。怎么致良知？“物格而后知至”——大学。
> 人出生便有良知，而良，会在之后丢失，人便需要去寻回良知。“性无不善，知无不良”。来自于天性。
> ——下面这句话。

153．来书云：“良知，心之本体，即所谓性善也，未发之中也，寂然不动之体也，廓然大公也，何常人皆不能而必待于学耶？中也，寂也，公也，既以属心之体，则良知是矣。*今验之于心，知无不良*，而*中、寂、大公，实未有也*，岂良知复超然于体用之外乎？”`陆澄的总结！`
>抽象的东西没有，便是在心里面——论述较为唐突。很多抽象的概念确实不在心中。
>写论文也是这样。

性无不善，故知无不良。良知即是未发之中，即是廓然大公、寂然不动之本体，人人之所同具者也。〔2〕但不能不昏蔽于物欲，故须学以去其昏蔽；然于良知之本体，初不能有加损于毫末也。知无不良，而中、寂、大公，未能全者，*是昏蔽之未尽去，而存之未纯耳。体即良知之体，用即良知之用，宁复有超然于体、用之外者乎*？
>方便解释
>0~50 %
>50~70
>70~90
>90~100 圣人——生而知之者——开局禀赋就高，没有昏蔽
>论述虽然没有道理，但是难以驳倒之

〔1〕《阳明先生文录》本及王本无此“又”字。钱德洪所据南本或亦无“又”字，故前言中提及《答陆清伯书》仅有一书。但此信提及陆来信引用前信“照心非动也”、“妄心亦照也”句，则二信似非同时所写。

〔2〕参见《答汪石潭内翰》：“心统性情。性，心体也；情，心用也。程子云：‘心一也，有指体而言者，寂然不动是也；有指用而言者，感而遂通是也。’斯言既无以加矣。”（《全书》卷四）

154．来书云：“周子曰‘主静’，程子曰‘动亦定，静亦定’，先生曰‘定者心之本体’。是静定也，决非不睹不闻，无思无为之谓，必常知常存，常主于理之谓也。夫常知常存，常主于理，明是动也，已发也，何以谓之静？何以谓之本体？岂是静定也，又有以贯乎心之动静者邪？”

> [!NOTE]
> 只有“动”的时候才能够进行判定。周敦颐主张静。禅定要求不被外物所动。“意之所在便是物”。“意”本身是静，格物的时候就在“动”。
> 显然，王阳明不再只用一个概念去解释一个问题。定是心，是良知，包含动和静——动静一元。有一个主体之后，就可以把一些对立的东西给包含到一个更高的层面上面去。佛教有论经辩难，传到宋朝，*逻辑有所发展*。清朝则侧重考据。明朝则侧重逻辑。清朝虽然博学但是其考证行文散漫。

理无动者也。常知常存，常主于理，即不睹不闻、无思无为之谓也。不睹不闻、无思无为，非槁木死灰之谓也；睹闻思为一于理，而未尝有所睹闻思为，即是动而未尝动也。所谓“动亦定，静亦定”〔1〕、“体用一原”〔2〕者也。

〔1〕佐藤一斋说他尝得文成《书太极图说》墨本，末有云：“濂溪自注主静云‘无欲故静’。而于《通书》云：‘无欲则静虚动直。’是主静之说，实兼动静。”（《传习录栏外书》第一二二页）据此，王守仁实沟通“主静”与“动亦定，静亦定”之说，并可补充此处答语。

〔2〕语本程颐《易传序》：“至微者理也，至著者象也。体用一源，显微无间。”（《二程全书·周易程子传序》）。陈荣捷说，《大汉和辞典》提到“体用一源”四字来源于澄观的《华严经注》，但太田绵城已在《疑问录》中指出，在该书及澄观的其他著作中，都没有发现此语。然而澄观确实在其注疏中说过意义较泛的类似用语，但用字稍有不同（参见《续大藏经》第一辑第八十八套第三册）。十一世纪时，这个用语已在佛教与新儒家中通用了。像唐顺之（1507—1560）说，儒、佛皆此语，但无人指出这些话是谁说的。（《唐荆川集》卷六）太田说“显微无间”是法藏（643—712）所用格言，但他没有点出确切出处。（《传习录》英译本第一三五页）

155．来书云：“此心未发之体，其在已发之前乎？其在已发之中而为之主乎？其无前后、内外而浑然之体者乎？今谓心之动、静者，其主有事、

> [!NOTE]
> 未发——静；已发——动；——都归于“定”，也就是“良知”
> 良知作为本体，表现为静——未发——无事；动——已发——有事。这就是有一个主体的好处。

无事而言乎？其主寂然、感通而言乎？其主循理、从欲而言乎？若以循理为静，从欲为动，则于所谓 *‘动中有静，静中有动〔1〕，动极而静，静极而动〔2〕’* 者，不可通矣。若以有事而感通为动，无事而寂然为静，则于所谓‘动而无动，静而无静’〔3〕者，不可通矣。若谓未发在已发之先，静而生动，是至诚有息也，圣人有复也，又不可矣。若谓未发在已发之中，则不知未发、已发俱当主静乎？抑未发为静而已发为动乎？抑未发、已发俱无动无静乎？俱有动有静乎？幸教。”

> [!NOTE]
> *大师级别：化繁为简，深入而后浅出。*

未发之中，即良知也，无前后内外，而浑然一体者也。有事、无事可以言动、静，而良知无分于有事、无事也；寂然、感通可以言动、静，而良知无分于寂然、感通也。动、静者，所遇之时；心之本体，固无分于动、静也。理无动者也，动即为欲。循理则虽酬酢万变而未尝动也，从欲则虽槁心一念而未尝静也。“动中有静，静中有动”，又何疑乎？有事而感通，固可以言动，然而寂然者未尝有增也；无事而寂然，固可以言静，然而感通者未尝有减也。“动而无动，静而无静”，又何疑乎？无前后内外而浑然一体，则至诚有息之疑，不待解矣。未发在已发之中，而已发之中未尝别有未发者在，已发在未发之中，而未发之中未尝别有已发者存。是未尝无动、静，而不可以动、静分者也。〔4〕

*凡观古人言语，在以意逆志而得其大旨，若必拘滞于文义* `王阳明的弊端：开局一句话，后面全靠编。后来的王学末流就是这样。乾嘉学派的弊端：都是书呆子，会觉得“茴”字有几种写法十分重要。一个比较空洞，一个比较琐碎。`，则“靡有孑遗”者，是周果无遗民也。〔5〕周子“静极而动”之说，苟不善观，亦未免有病。盖其意从“*太极* `周敦颐画出太极图之前，其实已经有所关注。 质疑：为什么有“无极而生太极”？毛麒麟反对朱熹的说法。   对于儒家而言，一元的东西更好，因为可以涵盖更大的范围，并且消解矛盾。不能把本体搞得完全二分。` 动而生阳，静而生阴”说来。太极生生之理，妙用无息，而常体不易。太极之生生，即阴阳之生生。就其生生之中，指其妙用无息者而谓之动，谓之阳之生，非谓动而后生阳也，就其生生之中，指其常体不易者而谓之静，谓之阴之生，非谓静而后生阴也。若果静而后生阴，动而后生阳，则是阴阳、动静，截然各自为一物矣。阴阳一气也，一气屈伸而为阴阳；**动静一理也**，一理隐显而为动、静。春夏可以为阳、为动，而未尝无阴与静也；秋冬可以为阴、为静，而未尝无阳与动也。春夏此不息，秋冬此不息，皆可谓之阳，谓之动也；春夏此常体，秋冬此常体，皆可谓之阴，谓之静也。自元、会、运、世、〔6〕岁、月、日、时，以至刻、杪、忽、微，莫不皆然。所谓动静无端，阴阳无始，〔7〕<font color="#ffff00">在知道者默而识之，非可以言语穷也。若只牵文泥句，比拟仿像，则所谓心从《法华》转，非是转《法华》矣</font>。〔8〕
>实用派：知道怎么用——成功学
>学院派：抠字眼

〔1〕语见《二程集·遗书》：“静中便有动，动中自有静。”（卷七）

〔2〕语见周敦颐《太极图说》：“无极而太极，太极动而生阳，动极而静，静而生阴，静极复动。一动一静，互为其根，分阴分阳，两仪立焉。”〔3〕语见周敦颐《通书·动静》：“动而无静，静而无动，物也。动而无动，静而无静，神也。动而无动，静而无静，非不动不静也。”

〔4〕参见《答伦彦式》：“心无动静者也。其静也者，以言其体也。其动也者，以言其用也。故君子之学，无间于动静。其静也，常觉而未尝无也，故常应；其动也，常定而未尝有也，故常寂。常应常寂，动静皆有事焉，是之谓集义。集义故能无只悔，所谓动亦定，静亦定者也。”（《全书》卷五）

〔5〕语本《孟子·万章篇上》：“故说《诗》者，不以文害辞，不以辞害志，以意逆志，是为得之，如以辞而已矣，《云汉》之诗曰：‘周余黎民，靡有孑遗。’信斯言也，是周无遗民也。”（第四章）

〔6〕语本邵雍《观物内篇》：“日经天之元，月经天之会，星经天之运，辰经天之世。”（《皇极经世》卷十一）并以三十年为一世，十二世为一运，三十运为一会，十二会为一元。

〔7〕语本程颐《易说·系辞》：“道者，一阴一阳也。动静无端，阴阳无始。非知道者，孰能识之。”（《二程集·经说》卷一）

〔8〕语本《六祖坛经》：“心迷《法华》转，心悟转《法华》。诵经久不明，与义作雠家。”（《机缘品》）

参见《与黄勉之·二》：“大抵训释字义，亦只是得其大概。若其精微奥蕴，在人思而自得，非言语所能喻。后人多有泥文著相，专在字眼上穿求，却是心从《法华》转也。”（《全书》卷五）

156．来书云：“尝试于心，喜、怒、忧、惧之感发也，虽动气之极，而吾心良知一觉，即罔然消阻，或遏于初，或制于中，或悔于后。然则良知常若居优闲无事之地而为之主，于喜、怒、忧、惧若不与焉者，何欤？”

知此，则知未发之中、寂然不动之体，而有发而中节之和、感而遂通之妙矣。然谓“良知常若居于优闲无事之地”，语尚有病。*盖良知虽不滞于喜、怒、忧、惧，而喜、怒、忧、惧亦不外于良知也*。`良知不是都在物上面体现，但是必须要用良知去审视与判别。？`〔1〕

〔1〕参见第268条。

157．来书云：“夫子昨以良知为照心。窃谓良知，心之本体也，照心，人所用〔1〕功，乃戒慎恐惧之心也，犹思也，而遂以戒慎恐惧为良知，何欤？”

能戒慎恐惧者，是良知也。〔2〕

〔1〕“用功”二字之间，施本、俞本并有“之”字。

〔2〕参见第244、308条。

158．来书云：“先生又曰：‘照心非动也。’〔1〕岂以其循理而谓之静欤？*‘妄心亦照也。’岂以其良知未尝不在于其中，未尝不明于其中*，`也是其部分罢了。照心：是已经回到的部分，妄心是不能回归的部分。`而视听言动之不过则者，皆天理欤？且既曰妄心，则在妄心可谓之照，而在照心则谓之妄矣。妄与息何异？今假妄之照以续至诚之无息，窃所未明，幸再启蒙。”

“照心非动”者，以其发于本体明觉之自然，而未尝有所动也；有所动即妄矣。“妄心亦照”者，以其本体明觉之自然者，未尝不在于其中，但有所动耳；无所动即照矣。无妄、无照，非以妄为照、以照为妄也。照心为照，妄心为妄，是犹有妄、有照也。有妄、有照，则犹贰也，贰则息矣。无妄、无照则不贰，不贰则不息矣。

〔1〕参见第149条。

159．来书云：“养生以清心寡欲为要。夫清心寡欲，作圣之功毕矣。然欲寡则心自清。清心非舍弃人事而独居求静之谓也。盖欲使此心纯乎天理，而无一毫人欲之私耳。今欲为此之功，而随人欲生而克之，则病根常在，未免灭于东而生于西。若欲刊剥洗荡于众欲未萌之先，则又无所用其力，徒使此心之不清。且欲未萌而搜剔以求去之，是犹引犬上堂而逐之也，〔1〕愈不可矣。”

*必欲此心纯乎天理*，而无一毫人欲之私，此作圣之功也。必欲此心纯乎天理，而无一毫人欲之私，非防于未萌之先而克于方萌之际不能也。防于未萌之先而克于方萌之际，此正《中庸》“戒慎恐惧”、《大学》“致知格物”之功，舍此之外，无别功矣。` `

夫谓灭于东而生于西，引犬上堂而逐之者，是自私自利，将迎意必之〔2〕为累，而非克治洗荡之为患也。今曰“养生以清心寡欲为要”，只“养生”二字，便是自私自利、将迎意必之根。有此病根潜伏于中，宜其有“灭于东而生于西”、“引犬上堂而逐之”之患也。

〔1〕语本《二程集·遗书》：“勿谓小儿无记性，所历事皆能不忘，故善养子者，当其婴孩，鞠之使得所养，全其和气，乃至长而性美，教之示以好恶有常。至如养犬者，不欲其升堂，则时其升堂而扑之。若既扑其升堂，又复食之于堂，则使孰从？虽日挞而求其不升，不可得也。养异类且尔，况人乎？故养正者，圣人也。”（卷二下）

〔2〕将、迎，语本《庄子·知北游篇》：“颜渊问乎仲尼曰：‘回尝闻诸夫子曰：无有所将，无有所迎，回敢问其游？’仲尼曰：‘……圣人处物，不伤物。不伤物者，物亦不能伤也，唯无所伤者，为能与人相将迎。’”

意、必，语本《论语·子罕篇》：“子绝四：毋意，毋必，毋固，毋我。”（第四章）

160．来书云：*“佛氏于‘不思善、不思恶时，认本来面目’* `佛教与儒教的根本目的。人伦关系，一切断绝。`〔1〕，于吾儒‘随物而格’之功不同。吾若于不思善、不思恶时，用致知之功，则已涉于思善矣。欲善恶不思，而心之良知清静自在，惟有寐而方醒之时耳。斯正孟子‘夜气’〔2〕之说。但于斯光景不能久，倏忽之际，思虑已生，不知用功久者，其常寐初醒而思未起之时否乎？今澄欲求宁静，愈不宁静，欲念无生，则念愈生。如之何而能使此心前念易灭，后念不生，良知独显，而与造物者游乎？”〔3〕

> [!NOTE]
> 王阳明对佛教的态度：可以用来补足儒家的理论。涉及到了学问家与宗派的区别。学问家与卫道士学的是一个东西，但是观点差别很大。——这两种东西在社会上都有需求。佛教也从儒家取了东西。道家的三清都是取自佛家。

“不思善、不思恶时，认本来面目”，此佛氏为未识本来面目者设此方便。本来面目即吾圣门所谓良知，今既认得良知明白，即已不消如此说矣。

“随物而格”是致知之功，即佛氏之“常惺惺”，〔4〕亦是常存他本来面目耳。体段工夫大略相似，但佛氏有个自私自利之心，所以便有不同耳。今欲善恶不思，而心之良知清静自在，此便有自私自利、将迎意必之心，所以有“不思善、不思恶时，用致知之功，则已涉于思善”之患。孟子说“夜气”，亦只是为失其良心之人指出个良心萌动处，使他从此培养将去。今已知得良知明白，常用致知之功，即已不消说“夜气”。却是得兔后不知守兔，而仍去守株，兔将复失之矣。〔5〕欲求宁静，欲念无生，此正是自私自利、将迎意必之病，是以念愈生而愈不宁静。良知只是一个良知，而善恶自辨，更有何善何恶可思！〔6〕良知之体本自宁静，今却又添一个求宁静；本自生生，今却又添一个欲无生，非独圣门致知之功不如此，虽佛氏之学亦未如此将迎意必也。只是一念良知，彻头彻尾，无始无终，即是前念不灭，后念不生。〔7〕今却欲前念易灭，而后念不生，是佛氏所谓断灭种性，〔8〕入于槁木死灰之谓矣。

〔1〕语本《六祖坛经·行由品》：“惠能遂出，盘坐石上。惠明作礼云：
‘望行者为我说法。’惠能云：‘汝既为法而来，可屏息诸缘，勿生一念，吾为汝说。’明良久，惠能云：‘不思善，不思恶，正与么时，那个是明上座本来面目。’惠明言下大悟。”
〔2〕语本《孟子·告子篇上》，参见第47条注〔1〕。
〔3〕语本《庄子·天下篇》说庄子上与造物者游，而下与外死生、无终始者为友。
〔4〕语本《明觉禅师语录》：“玄沙问僧：‘近离甚处？’云：‘瑞岩。’沙云：‘瑞岩有何言句？’僧云：‘长唤主人翁，自云诺惺惺著，他后莫受人瞒。’”（卷三）
〔5〕语本《韩非子·五蠹篇》：“宋人有耕者，田中有株，兔走触株，折颈而死，因释其耒而守株，冀复得兔，兔不可复得，而身为宋国笑。”
〔6〕参见《题梦槎奇游诗卷》：“君子之学，求尽吾心焉尔。故其事亲也，求尽吾心之孝，而非以为孝也。事君也，求尽吾心之忠，而非以为忠也。是故夙兴夜寐，非以为勤也；剸繁理剧，非以为能也；嫉邪袪蠹，非以为刚也；规切谏诤，非以为直也；临难死义，非以为节也。吾心有不尽焉，是谓自欺其心，心尽而后吾之心始自以为快也。惟夫求以自快吾心，故凡富贵贫贱忧戚患难之来，莫非吾所以致知求快之地。苟富贵贫贱忧戚患难而莫非吾致知求快之地，则亦宁有所谓富贵贫贱忧戚患难者足以动其中哉？世之人，徒知君子之于富贵贫贱忧戚患难无入而不自得也，而皆以为独能人之所不可及，不知君子之求以自快其心而已矣。”（《全书》卷二十四）

〔7〕语本《六祖坛经·机缘品》：“问曰：‘即心即佛，愿垂指谕。’师曰：‘前念不生即心，后念不灭即佛，成一切相即心，离一切相即佛。’”

〔8〕语本《成唯识论》：“何谓大乘二种种性？一、本性住种性，谓无始来依附本识法尔所得无漏法因；二、习所成种性，谓闻法界等流法已、闻所成等熏习所成，要具大乘此二种性，方能渐次悟入唯识。”（卷九）断灭种性，则不能悟入唯识。

161．`略过` 来书云：“佛氏又有常提念头之说，其犹孟子所谓‘必有事’，夫子所谓‘致良知’之说乎？其即‘常惺惺，常记得，常知得，常存得’者乎？于此念头提在之时，而事至物来，应之必有其道。但恐此念头提起时少，放下时多，则工夫间断耳。且念头放失，多因私欲客气〔1〕之动而始，忽然惊醒而后提，其放而未提之间，心之昏杂多不自觉，今欲曰精曰明，常提不放，以何道乎？只此常提不放，即全功乎？抑于常提不放之中，更宜加省克之功乎？虽曰常提不放，而不加戒惧克治之功，恐私欲不去；若加戒惧克治之功焉，又为‘思善’之事，而于‘本来面目’又未达一间也。如之何则可？”

戒惧克治即是常提不放之功，即是“必有事焉”，岂有两事邪！此节所问，前一段已自说得分晓，末后却是自生迷惑，说得支离。及有‘本来面目未达一间’之疑，都是自私自利、将迎意必之为病，去此病，自无此疑矣。

〔1〕客气：指受外界影响而生之骄傲、名誉、情欲等。

162．来书云：“质美者明得尽，渣滓便浑化。〔1〕如何谓〔2〕明得尽？如何而能便浑化？”

> [!NOTE]
> 接近天启的说法。启示宗教。经验与先验。良知本来自明。先验便无法再被验证


*良知本来自明*。*气* `理与气是合一的。气在人体现出不同的禀赋。人的属性都是气。禀赋不一样导致致良知的能力不一样。`质不美者，渣滓多，障蔽厚，不易开明。质美者，渣滓原少，无多障蔽，略加致知之功，此良知便自莹彻，些少渣滓，如汤中浮雪，如何能作障蔽？此本不甚难晓，原静所以致疑于此，想是因一“明”字不〔3〕明白，亦是稍有欲速之心。向曾面论明善之义，明则诚矣，非若后儒所谓明善之浅也。〔4〕

〔1〕语本程颢所说：“学只要鞭辟近里，著己而已。故‘切问而近思’，则‘仁在其中矣’。‘言忠信，行笃敬，虽蛮貊之邦，行矣；言不忠信，行不笃敬，虽州里，行乎哉！立则见其参于前也，在舆则见其倚于衡，夫然后行。’只此是学质美者，明得尽，渣滓便浑化，却与天地同体，其次惟庄敬持养，及其至，则一也。”（《二程集·遗书》卷十一）

〔2〕施本、俞本“谓”下并有“之”字。

〔3〕施本、俞本“不”并作“欠”。

〔4〕参见《别黄宗贤归天台序》：“君子之学，以明其心，其心本无昧也，而欲为之蔽，习为之害。故去蔽与害而明复，匪自外得也。心犹水也，污入之而流浊；犹鉴也，垢积之而光昧。孔子告颜渊克己复礼为仁，孟轲氏谓万物皆备于我，反身而诚。夫己克而诚，固无待乎其外也。世儒既叛孔、孟之说，昧于《大学》格致之训，而徒务博乎其外，以求益乎其内，皆入污以求清，积垢以求明者也，弗可得已。”（《全书》卷七）

163．`继续归并同类项` 。来书云：“聪明睿知果质乎？〔1〕仁义礼智果性乎？喜怒哀乐果情乎？私欲客气果一物乎？二物乎？古之英才，若子房、仲舒、叔度、孔明、文中、韩、范诸公〔2〕，德业表著，皆良知中所发也，而不得谓之闻道者，果何在乎？苟曰此特生质之美耳，则生知、安行者，不愈于学知、困勉〔3〕者乎？愚意窃云谓诸公见道偏则可，谓全无闻则恐后儒崇尚记诵训诂之过也。然乎？否乎？”

> [!NOTE]
> 都是一个东西在不同的东西下的不同展现而已。良知就是王阳明体系里面包裹各种东西的极大的一个集合。造成疑问：都是圣人，为什么能力不一样？功利也不一样？——来自良知的各个属性、禀赋不一样。
> 从此不再提及知行合一。所有的东西在这里都合一了，合在良知里面。——致良知，只解本心。良知哪里来的？天定的。

性一而已。仁、义、礼、知，性之性〔4〕也；聪、明、睿、知，性之质也；喜、怒、哀、乐，性之情也；私欲、客气，性之蔽也。质有清浊，故情有过不及，而蔽有浅深也；私欲、客气，一病两痛，非二物也。张、黄、诸葛及韩、范诸公，皆天质之美，自多暗合道妙，虽未可尽谓之知学，尽谓之闻道，然亦自其有学，违道不远者也；使其闻学知道，即伊、傅、周、召〔5〕矣。若文中子则又不可谓之不知学者，其书虽多出于其徒，亦多有未是处，然其大略则亦居然可见，但今相去辽远，无有的然凭证，不可悬断其所至矣。夫良知即是道，良知之在人心，不但圣贤，虽常人亦无不如此。若无有物欲牵蔽，但循着良知发用流行将去，即无不是道。但在常人多为物欲牵蔽，不能循得良知。如数公者，天质既自清明，自少物欲为之牵蔽，则其良知之发用流行处，自然是多，自然违道不远。学者学循此良知而已。谓之知学，只是知得专在学循良知。数公虽未知专在良知上用功，而或泛滥于多歧，疑迷于影响，是以或离或合而未纯。若知得时，便是圣人矣。后儒尝以数子者，尚皆是气质用事，未免于行不著，习不察，此亦未为过论。但后儒之所谓著、察者，亦是狃于闻见之狭，蔽于沿习之非，而依拟仿象于影响形迹之间，尚非圣门之所谓著、察者也。则亦安得以己之昏昏，而求人之昭昭〔6〕也乎？所谓生知、安行，“知、行”二字，亦是就用功上说；若是知、行本体，`所以说`*即是良知、良能，虽在困勉之人，亦皆可谓之生知、安行矣*。知、行二字更宜精察。

〔1〕语本《中庸》：“唯天下至圣，为能聪明睿知，足以有临也。”（第三十一章）朱熹注曰：“聪明睿知，生知之质。”（《中庸章句》）

〔2〕汉张良（？—前189）、董仲舒（前179—前104）、黄宪（75—122），蜀诸葛亮（181—234），隋王通（584—617），宋韩琦（1008—1075）、范仲淹（989—1052）。

〔3〕“勉”字疑为“知”字之误，或以“学知”为“学利”之误。

〔4〕王贻乐本“性之性”作“性之德”。

〔5〕伊尹：商朝贤相，相汤（前1751—前1739？）伐纣，助太甲（前1738—前1727）建立功业。

傅说：商朝贤相，助武丁（前1339—前1281）建立功业。

〔6〕语本《孟子·尽心篇下》：“贤者以其昭昭使人昭昭。”

164．来书云：“昔周茂叔每令伯淳寻仲尼、颜子乐处。〔1〕敢问是乐也，与七情之乐同乎？否乎？若同，则常人之一遂所欲，皆能乐矣，何必圣贤？若别有真乐，则圣贤之遇大忧、大怒、大惊、大惧之事，此乐亦在否乎？且君子之心常存戒惧，是盖终身之忧也，恶得乐？澄平生多闷，未尝见真乐之趣，今切愿寻之。”

乐是心之本体，〔2〕虽不同于七情之乐，而亦不外于七情之乐；虽则圣贤别有真乐，而亦常人之所同有，但常人有之而不自知，反自求许多忧苦，自加迷弃。虽在忧苦迷弃之中，而此乐又未尝不存，但一念开明，反身而诚，则即此而在矣。每与原静论，无非此意，而原静尚有“何道可得”之问，是犹未免于骑驴觅驴之蔽也。

〔1〕语本《二程集·遗书》：“昔受学于周茂叔，每令寻颜子、仲尼乐处所乐何事。”（卷二上）

〔2〕参见《与黄勉之·二》：“乐是心之本体。仁人之心，以天地万物为一体。欣合和畅，原无间隔，来书谓人之生理本自和畅，本无不乐，但为客气物欲搅此和畅之气，始有间隔不乐，是也。时习者，求复此心之本体也。悦，则本体渐复矣。朋来，则本体之欣合和畅，充周无间。本体之欣合和畅，本来如是，初未尝有所增也，就使无朋来，而天下莫我知焉，初未尝有所减也。”（《全书》卷五）

又参见《朱得之语录》：“问喜怒哀乐，阳明老师曰：‘乐者心之本体也。得所乐则喜，反所乐则怒，失所乐则哀。不喜不怒不哀时，此真乐也。’”（《明儒学案》卷二十五）

165．来书云：“《大学》以‘心有好乐、忿懥、忧患、恐惧’为‘不得其正’，而程子亦谓‘圣人情顺万事而无情’。所谓有者，《传习录》中以病疟譬之，〔1〕极精切矣。若程子之言，则是圣人之情不生于心而生于物也，何谓邪？且事感而情应，则是是非非可以就格；事或未感时，谓之有则未形也，谓之无则病根在有无之间，何以致吾知乎？学务无情，累虽轻，而出儒入佛矣，可乎？”

*圣人致知之功，至诚无息*`无论信奉王学还是朱学，都重视 诚 和 明。理学里面这两个最重要。这就是理学家干的事。`。其良知之体，皦如明镜，略无纤翳，妍媸之来，随物见形，而明镜曾无留染，所谓“情顺万事而无情”也。“无所住而生其心”，〔2〕佛氏曾有是言，未为非也。明镜之应物，妍者妍，媸者媸，一照而皆真，即是生其心处，妍者妍，媸者媸，一过而不留，即是无所住处。病疟之喻，既已见其精切，则此节所问可以释然。病疟之人，疟虽未发，而病根自在，则亦安可以其疟之未发而遂忘其服药调理之功乎？若必待疟发而后服药调理，则既晚矣。致知之功，无间于有事、无事，而岂论于病之已发、未发邪？大抵原静所疑，前后虽若不一，然皆起于自私自利、将迎意必之为祟，此根一去，则前后所疑，自将冰消雾释，有不待于问辨者矣。

答原静书出，读者皆喜澄善问，师善答，皆得闻所未闻。师曰：“原静所问只是知解上转，不得已与之逐节分疏。若信得良知，只在良知上用工，虽千经万典无不吻合，异端曲学一勘尽破矣。何必如此节节分解！佛家有‘扑人逐块’之喻，〔3〕见块扑人，则得人矣，见块逐块，于块奚得哉？”在座诸友闻之，惕然皆有惺悟。此学贵反求，非知解可入也。〔4〕

〔1〕参见第76条。

〔2〕语见《金刚经》。

〔3〕语本《大般若经·法性品第六》：“天王富知，邪见外道为求解脱，但欲断死，不知断生。若法不生，即无有灭。譬如有人块掷狮子，狮子逐人而块自息。菩萨亦尔，但断其生而死自灭。犬唯逐块不知逐人，块终不息。外道亦尔，不知断生，终不离死。”（卷五六九）

〔4〕此段系钱德洪按语。

13:13

165 / 350


----
### 第十三课

166．崇一来书云：“师云：‘德性之良知，非由于闻见，若曰“多闻择其善者而从之，多见而识之”，则是专求之见闻之末，而已落在第二义。’〔2〕窃意良知虽不由见闻而有，然学者之知，未尝不由见闻而发；*滞于见闻固非*，而见闻亦良知之用也。今曰‘落在第二义’，恐为专以见闻为学者而言，若致其良知而求之见闻，似亦知、行合一之功矣。如何？”

> [!NOTE]
> 良知不是从见闻来的。一定是什么东西来自本体。但是可以通过见闻来学得。

*良知不由见闻而有，而见闻莫非良知之用，故良知不滞于见闻，而亦不离于见闻* 

> [!NOTE]
> 良知跟你的见闻有很大关系。“物”，是我关注的事物，而不直接是大自然的物。我不观察的物，跟我的良知有什么关系呢？要在致良知的基础上谈物。地球另一边的事，不影响我的良知。    与之相比，朱熹就要求什么都知道。对见闻的判断，就是出自良知。——见闻莫非良知只用。    离开了见闻，也可以谈良知。不是一定要通过见闻达到良知。但是良知也不能不与东西发生联系，否则就是佛教的寂灭。——良知不离于见闻

。〔3〕孔子云：“吾有知乎哉？无知也。”〔4〕良知之外，别无知矣。故 *“致良知”是学问大头脑，是圣人〔5〕教人第一义* 
`培养判断能力、综合能力`
。今云专求之见闻之末，则是失却头脑，而已落在第二义矣。近时同志中，盖已莫不知有“致良知”之说，然其功夫〔6〕尚多鹘突者，正是欠此一问。大抵学问功夫只要主意头脑是当，若主意头脑专以“致良知”为事，则凡*多闻、多见*，莫非“致良知”之功。盖日用之间，见闻酬酢，虽千头万绪，莫非良知之发用流行，除却见闻酬酢，亦无良知可致矣，故只是一事。若曰致其良知而求之见闻，则语意之间未免为二。此与专求之见闻之末者虽稍不同，其为未得精一之旨，则一而已。“*多闻择其善者而从之，多见而识之* 

> [!NOTE]
> 造成结果：例子：出去交换，比起去学习，更不如说是去玩。——王阳明所做的，是想要克服当时的弊端。——干的事情与基础的精神层面是否相符。——怕的是整个的精神层面与儒教去相离。

 。”既云择，又云识，其良知〔7〕亦未尝不行于其间，但其用意〔8〕乃专在多闻多见上去择、识，则已失却头脑矣。〔9〕崇一于此等处见得当已分晓，今日之问，正为发明此学，于同志中极有益。但语意未莹，则毫厘千里，亦不容不精察之也。

〔1〕据《阳明先生文录》及《年谱》，此书写于丙戌（1526）。

〔2〕见《答顾东桥书》。

〔3〕参见黄檗禅师《传心法要》：“然本心不属见闻觉知，亦不离见闻觉知，但莫于见闻觉知上起见解，亦莫于见闻觉知上动念，亦莫离见闻觉知觅心，亦莫舍见闻觉知取法。不即不离，不住不著，纵横自在，无非道场。”

〔4〕语本《论语·子罕篇》：“子曰：‘吾有知乎哉？无知也。有鄙夫问于我，空空如也。我叩其两端而竭焉。’”（第六章）

〔5〕施本、俞本、德安府南本“圣人”并作“圣门”。

〔6〕施本、俞本、德安府南本“然其功夫”并作“然其间功夫”。鹘突：糊涂。

〔7〕德安府南本“其良知”作“则良知”。

〔8〕施本、俞本、王本、德安府南本“但其用意”并作“但其立意”。

〔9〕参见王畿《钱绪山行状》：“辟龙泉中天阁，请夫子（守仁）升座开讲，君首以所学请正。夫子曰：‘知乃德性之知，是为良知，而非知识也。良知至微而显，故知微可与入德。唐、虞授受，只是指点得一微字。《中庸》不睹不闻，以至无声无臭，中间只是发明得一微字。’众闻之，跃然有悟如大梦之得醒。”（《龙溪先生全集》卷二十）

167．来书云：“师云：‘《系》言“何思何虑”，是言所思所虑只是天理，*更无别思别虑耳，非谓无思无虑也*   `佛家五名说?? 空寂只是 * 禅宗 * 所强调的`     `入世之学与出世之学`  。心之本体即是天理，有何可思虑得！学者用功，虽千思万虑，只是要复他本体，不是以私意去安排思索出来；若安排思索，便是自私用智矣。’学者之敝，大率非沈空守寂，则安排思索。德辛壬〔1〕之岁著前一病，近又著后一病，但思索亦是良知发用，其与私意安排者何所取别？恐认贼作子〔2〕，惑而不知也。”

“思曰睿，睿作圣”〔3〕。“心之官则思，思则得之”〔4〕。思其可少乎？沈空守寂与安排思索，正是自私用智，其为丧失良知一也。良知是天理之昭明灵觉处，故良知即是天理，思是良知之发用。若是良知发用之思，则所思莫非天理矣〔5〕。良知发用之思，自然明白简易。良知亦自能知得。若是私意安排之思，自是纷纭劳扰。良知亦自会分别得。盖思之是非邪正，良知无有不自知者。*所以认贼作子，正为致知之学不明，不知在良知上体认之耳* 

`不想致良知。此时王阳明经过明王造反，有所感慨。很多东西不能再用书去理解。古人书看大意，领会精神即可，完全没必要充分理解然后去做`。

> [!question] 
> 一个观点：所有的已知的隐士都不是隐士。要么是沽名钓誉要么是与朝廷作对

〔1〕辛壬：辛巳（1521），壬午（1522）。

〔2〕语本《楞严经》：“佛告阿难：‘汝今答我，如来屈指为光明拳，耀汝心目，汝目可见，以何为心，当我拳耀？’阿难言：‘如来现今征心所在，而我以心推穷寻逐，即能推者，我将为心。’佛言：‘咄！阿难，此非汝心。’阿难矍然避座合掌，起立白佛：‘此非我心，当名何等？’佛告阿难：‘此是前尘虚妄相想，惑汝真性。由汝无始至于今生，*认贼为子*，失汝元常，故受轮转。’”（卷一）

〔3〕语本《书经·洪范》：“五事：一曰貌，二曰言，三曰视，四曰听，五曰思。貌曰恭，言曰从，视曰明，听曰聪，思曰睿。恭作肃，从作乂，明作哲，聪作谋，睿作圣。”

〔4〕语本《孟子·告子篇上》：“心之官则思，思则得之，不思则不得也。此天之所与我者。”（第十五章）

〔5〕参见《答南元善》：“盖吾良知之体，本自聪明睿智，本自宽裕温柔，本自发强刚毅，本自斋庄中正，文理密察，本自溥博渊泉而时出之。本无富贵之可慕，本无贫贱之可忧，本无得丧之可欣戚、爱憎之可取舍。盖吾之耳而非良知则不能以听矣，又何有于聪。目而非良知则不能以视矣，又何有于明。心而非良知则不能以思与觉矣，又何有于睿知。然则又何有于宽裕温柔乎？又何有于发强刚毅乎？又何有于斋庄中正文理密察乎？又何有于溥博渊泉而时出之乎？故凡慕富贵，忧贫贱，欣戚得丧，爱憎取舍之类，皆足以蔽吾聪明睿知之体，而窒吾渊泉时出之用。若此者，如明目之中而翳之以尘沙，聪耳之中而塞之以木楔也。其疾痛郁逆，将必速去之为快，而何能忍于时刻乎？”（《全书》卷六）

> [!NOTE]
> 八股文为什么还是唯一标准？为的就是封住天下人的嘴。但是清朝废掉八股文的时候，仍然一群人反对。

168．来书又云：“师云：‘为学终身只是一事，不论有事无事，只是这一件。若说宁不了事，不可不加培养，却是分为两事也。’〔1〕窃意觉精力衰弱，不足以终事者，良知也；宁不了事，且加休养，致知也。如何却为两事？若事变之来，有事势不容不了，而精力虽衰，稍鼓舞亦能支持，则持志以帅气可矣。〔2〕然言动终无气力，毕事则困惫已甚，不几于暴其气已乎？〔3〕此其轻重缓急，良知固未尝不知，然或迫于事势，安能顾精力？或困于精力，安能顾事势？如之何则可？”

“宁不了事，不可不加培养”之意，且与初学如此说，亦不为无益，但作两事看了，便有病痛在。孟子言必有事焉，则君子之学终身只是“集义”一事。义者，宜也，心得其宜之谓义。能致良知则心得其宜矣，故“集义”亦只是致良知。*君子之酬酢万变，当行则行，当止则止，当生则生，当死则死，斟酌调停，无非是致其良知，以求自慊而已* `只能自己评判自己。————又回到了良知的重要性！`。故“君子素其位而行”，“思不出其位”，凡谋其力之所不及，而强其知之所不能者，〔4〕皆不得为致良知；而凡“劳其筋骨，饿其体肤，空乏其身，行拂乱其所为，动心忍性以增益其所不能”〔5〕者，皆所以致其良知也。〔6〕若云宁不了事，不可不加培养者，亦是先有功利之心，较计成败利钝而爱憎取舍于其间。是以将了事自作一事，而培养又别作一事，此便有是内、非外之意，便是自私用智，便是“义外”，便有“不得于心勿求于气”之病，便不是致良知以求自慊之功矣。所云“鼓舞支持，毕事则困惫已甚”，又云“迫于事势，困于精力”，皆是把作两事做了，所以有此。凡学问之功，一则诚，二则伪，凡此皆是致良知之意欠诚一真切之故。《大学》言：“诚其意者，如恶恶臭，如好好色，此之谓自慊。”曾见有恶恶臭，好好色，而须鼓舞支持者乎？曾见毕事则困惫已甚者乎？曾有迫于事势，困于精力者乎？此可以知其受病之所从来矣。

〔1〕见《答周道通书》之四（第145条）。

〔2〕语本《孟子·公孙丑篇上》，孟子告公孙丑云：“告子曰：‘不得于言，勿求于心，不得于心，勿求于气。’不得于心，勿求于气，可；不得于言，勿求于心，不可。夫志，气之帅也，气，体之充也；夫志至焉，气次焉，故曰，持其志无暴其气。”（第二章）

〔3〕同上。

〔4〕语本欧阳修《秋声赋》：“*人为动物，惟物之灵，百忧感其心，万事劳其形。有动于中，必摇其精，而况思其力所不及，忧其智之所不能*。”（《欧阳文忠公文集》卷十五）

〔5〕语本《孟子·告子篇下》：“故天将降大任于是人也，必先苦其心志，劳其筋骨，饿其体肤，空乏其身，行拂乱其所为，所以动心忍性，增益其所不能。”（第十五章）

〔6〕参见《与王纯甫》：“吾安能小不忍于纯甫，不使动心忍性，以大其所就乎？譬之金之在冶，经烈焰，受钳锤，当此之时，为金者甚苦；然自他人视之，方喜金之益精炼，而唯恐火力锤锻之不至。既出其冶，金亦自喜其挫折锻炼之有成矣。某平日亦每有傲视行辈，轻忽世故之心，后虽稍知惩创，亦惟支持抵塞于外而已。及谪贵州三年，百难备尝，然后能有所见，始信孟氏生于忧患之言，非欺我也。……汪景颜近亦出宰大名，临行请益，某告以变化气质。居常无所见，惟当利害，经变故，遭屈辱，平时愤怒者，到此能不愤怒，忧惶失措者，到此能不忧惶失措，始是能有得力处，亦便是用力处。”（《全书》卷四）

169．来书又有云：“人情机诈百出，御之以不疑，往往为所欺；觉则自入于逆亿。〔1〕夫逆诈，即诈也，亿不信，即非信也。为人欺，又非觉也。不逆、不亿而常先觉，其惟良知莹彻乎？然而出入毫忽之间，背觉合诈者多矣。”

不逆、不亿而先觉，此孔子因当时人专以逆诈、亿不信为心，而自陷于诈与不信，又有不逆、不亿者，然不知致良知之功，而往往又为人所欺诈，故有是言，非教人以是存心，而专欲先觉人之诈与不信也。以是存心，即是后世猜忌险薄者之事；而只此一念，已不可与入尧、舜之道矣。不逆、不亿而为人所欺者，尚亦不失为善，但不如能致其良知，而自然先觉者之尤为贤耳。崇一谓“其惟良知莹彻”者，盖已得其旨矣。然亦颖悟所及，恐未实际也，盖良知之在人心，*亘万古、塞宇宙*而无不同，不虑而知，恒易以知险，〔2〕不学而能，恒简以知阻，〔3〕先天而天不违，天且不违，而况于人乎？况于鬼神乎？〔4〕

夫谓背觉合诈者，是虽不逆人而或未能无自欺也，虽不亿人而或未能果自信也，是或常有求先觉之心，而未能常自觉也。常有求先觉之心，即已流于逆、亿而足以自蔽其良知矣，此背觉合诈之所以未免也。君子学以为己，〔5〕未尝虞人之欺己也，恒不自欺其良知而已；未尝虞人之不信己也，恒自信其良知而已；未尝求先觉人之诈与不信也，恒务自觉其良知而已。是故不欺则良知无所伪而诚，诚则明矣；自信则良知无所惑而明，明则诚矣。明、诚相生，是故良知常觉常照；常觉常照则如明镜之悬，而物之来者自不能遁其妍媸矣。何者？不欺而诚，则无所容其欺，苟有欺焉而觉矣；自信而明〔6〕，则无所容其不信，苟不信焉而觉矣。是谓易以知险，简以知阻，子思所谓“至诚如神，可以前知”〔7〕者也。然子思谓“如神”，谓“可以前知”，犹二而言之。是盖推言思诚者之功效，是犹为不能先觉者说也。若就至诚而言，则至诚之妙用，即谓之“神”，不必言“如神”，至诚则“无知而无不知”，不必言“可以前知”矣。

〔1〕语本《论语·宪问篇》：“子曰：‘不逆诈，不亿不信，抑亦先觉者，是贤乎。’”（第三十一章）逆：未至而迎之。亿：未见而意之。诈：谓人欺己。不信：谓人疑己。

〔2〕语本《易经·系辞传下》：“夫乾，天下之至健也，德行恒易以知险；夫坤，天下之至顺也，德行恒简以知阻。”（第十二章）

〔3〕同注〔2〕。

〔4〕语本《易经·乾卦·文言》：“先天而天弗违，后天而奉天时。天且弗违，而况于人乎，况于鬼神乎？”

参见《书朱守乾卷》：“人孰无是良知乎？独有不能致之耳。自圣人以至于凡人，自一人之心以达于四海之远，自千古之前以至于万代之后，无有不同是良知者也，是所谓天下之大本也。致是良知而行，则所谓天下之达道也。天地以位，万物以育，将富贵贫贱、患难夷狄，无所入而弗自得也矣。”（《全书》卷八）

〔5〕语本《论语·宪问篇》：“古之学者为己，今之学者为人。”（第二十四章）

〔6〕施本、俞本、德安府南本“自信而明”作“自信而诚”。

〔7〕语本《中庸》：“至诚之道，可以前知，国家将兴，必有祯祥，国家将亡，必有妖孽，见乎蓍龟，动乎四体。祸福将至，善，必先知之；不善，必先知之，故至诚如神。”（第二十四章）

#### 答罗 \*\* 书

王阳明中期干的两件事：
1. 朱子晚年定论——以偏概全，理论方法被罗批判为不对——有人评为讽刺游戏之作。其实一个目的在于否定
2. 正德十六年??  把朱熹与杨朱墨翟这两个儒家大敌相比。

170．某顿首启：昨承教及《大学》，发舟匆匆，未能奉答。

晓来江行稍暇，复取手教而读之。恐至赣后人事复纷沓，先具其略以请。来教云：“见道固难，而体道尤难。道诚未易明，而学诚不可不讲，恐未可安于所见而遂以为极则也。”幸甚幸甚！何以得闻斯言乎！其敢自以为极则而安之乎？正思就天下之有道以讲明之耳，而数年以来，闻其说而非笑之者有矣，诟訾之者有矣，置之不足较量辨议之者有矣，其肯遂以教我乎？其肯遂以教我，而反复晓谕，恻然惟恐不及救正之乎？然则天下之爱我者，固莫有如执事之心深且至矣。感激当何如哉！夫“德之不修，学之不讲”，孔子以为忧，〔2〕而世之学者稍能传习训诂，即皆自以为知学，不复有所谓讲学之求，可悲矣！夫道必体而后见，非已见道而后加体道之功也，道必学而后明，非外讲学而复有所谓明道之事也。然世之讲学者有二，有讲之以身心者，有讲之以口耳者。讲之以口耳，揣摸测度，求之影响者也；讲之以身心，行著习察，实有诸己者也。知此，则知孔门之学矣。〔3〕

来教谓某“《大学》古本之复，以人之为学，但当求之于内，而程、朱‘格物’之说不免求之于外，遂去朱子之分章，而削其所补之传”。〔4〕非敢然也。学岂有内外乎？《大学》古本乃孔门相传旧本耳。朱子疑其有所脱误而改正补缉之，在某则谓其本无脱误，悉从其旧而已矣。失在于过信孔子则有之，非故去朱子之分章而削其传也。〔5〕夫学贵得之心，求之于心而非也，虽其言之出于孔子，不敢以为是也，而况其未及孔子者乎？求之于心而是也，虽其言之出于庸常，不敢以为非也，而况其出于孔子者乎？〔6〕且旧本之传数千载矣，今读其文词，既明白而可通，论其工夫，又易简而可入；亦何所按据而断其此段之必在于彼，彼段之必在于此，与此之如何而缺，彼之如何而补？而遂改正补缉之，无乃重于背朱而轻于叛孔已乎？

来教谓：“如必以学不资于外求，但当反观、内省以为务，则‘正心诚意’四字亦何不尽之有，何必于入门之际，便困以‘格物’一段工夫也？”〔7〕诚然诚然！若语其要，则“修身”二字亦足矣，何必又言“正心”？“正心”二字亦足矣，何必又言“诚意”？“诚意”二字亦足矣，何必又言“致知”，又言“格物”？惟其工夫之详密，而要之只是一事，此所以为“精一”之学，此正不可不思者也。夫理无内外，性无内外，故学无内外。讲习、讨论，未尝非内也；反观、内省，未尝遗外也。夫谓学必资于外求，是以己性为有外也，是“义外”也，用智者也；谓反观、内省为求之于内，是以己性为有内也，是有我也，自私者也，是皆不知性之无内外也。故曰：“精义入神，以致用也；利用安身，以崇德也。”〔8〕“性之德也，合内外之道也。”〔9〕此可以知“格物”之学矣。“格物”者，《大学》之实下手处，彻首彻尾，自始学至圣人，只此工夫而已。非但入门之际有此一段也。夫“正心”、“诚意”、“致知”、“格物”，皆所以“修身”，而“格物”者，其所用力，日〔10〕可见之地。故“格物”者，格其心之物也，格其意之物也，格其知之物也；“正心”者，正其物之心也；“诚意”者，诚其物之意也；“致知”者，致其物之知也。此岂有内外、彼此之分哉？理一而已，以其理之凝聚而言则谓之“性”，以其凝聚之主宰而言则谓之“心”，以其主宰之发动而言则谓之“意”，以其发动之明觉而言则谓之“知”，以其明觉之感应而言则谓之“物”。〔11〕故就物而言谓之“格”，就知而言谓之“致”，就意而言谓之“诚”，就心而言谓之“正”。正者，正此也；诚者，诚此也；致者，致此也；格者，格此也，皆所谓穷理以尽性也。〔12〕天下无性外之理，无性外之物，学之不明，皆由世之儒者认理为外，认物为外，而不知义外之说，孟子盖尝辟之，乃至袭陷其内而不觉，岂非亦有似是而难明者欤？不可以不察也！

凡执事所以致疑于“格物”之说者，必谓其是内而非外也；必谓其专事于反观、内省之为，而遗弃其讲习、讨论之功也；必谓其一意于纲领、本原之约，而脱略于支条、节目之详也；必谓其沈溺于枯、槁、虚、寂之偏，而不尽于物理、人事之变也。审如是，岂但获罪于圣门、获罪于朱子，是邪说诬民，叛道乱正，人得而诛之也，而况于执事之正直哉？审如是，世之稍明训诂，闻先哲之绪论者，皆知其非也，而况执事之高明哉？凡某之所谓“格物”，其于朱子“九条”之说〔13〕，皆包罗统括于其中；但为之有要，作用不同，正所谓毫厘之差耳。然毫厘之差，而千里之缪，实起于此，不可不辨。

孟子辟杨、墨至于“无父、无君”。〔14〕二子亦当时之贤者，使与孟子并世而生，未必不以之为贤。墨子兼爱，行仁而过耳，杨子为我，行义而过耳，此其为说亦岂灭理乱常之甚，而足以眩天下哉？而其流之弊，孟子至比于禽兽、夷狄，所谓以学术杀天下后世也。〔15〕今世学术之弊，其谓之学仁而过者乎？谓之学义而过者乎？抑谓之学不仁、不义而过者乎？吾不知其于洪水、猛兽何如也。孟子云：“予岂好辩哉？予不得已也。”〔16〕杨、墨之道塞天下，孟子之时，天下之尊信杨、墨，当不下于今日之崇尚朱说；而孟子独以一人呶呶于其间，噫，可哀矣！韩氏云：“佛、老之害甚于杨、墨。”韩愈之贤不及孟子，孟子不能救之于未坏之先，而韩愈乃欲全之于已坏之后，其亦不量其力，且见其身之危莫之救以死〔17〕也。呜呼！若某者，其尤不量其力，果见其身之危莫之救以死也矣！夫众方嘻嘻之中，而独出涕嗟若；举世恬然以趋，而独疾首蹙额以为忧，此其非病狂丧心，殆必诚有大苦者隐于其中，而非天下之至仁，其孰能察之。

其为《朱子晚年定论》，盖亦不得已而然。中间年岁早晚，诚有所未考，虽不必尽出晚年，固多出于晚年者矣。〔18〕然大意在委曲调停，以明此学为重。平生于朱子之说，如神明蓍龟，一旦与之背驰，心诚有所未忍，故不得已而为此。“知我者谓我心忧，不知我者谓我何求”〔19〕。盖不忍抵牾朱子者，其本心也；不得已而与之抵牾者，道固如是，不直则道不见也。〔20〕

执事所谓“决与朱子异”者，仆敢自欺其心哉？夫道，天下之公道也；学，天下之公学也，非朱子可得而私也，非孔子可得而私也，天下之公也，公言之而已矣。故言之而是，虽异于己，乃益于己也；言之而非，虽同于己，适损于己也。益于己者，己必喜之；损于己者，己必恶之。然则某今日之论，虽或于朱子异，未必非其所喜也。君子之过，如日月之食，其更也，人皆仰之；〔21〕而小人之过也必文。〔22〕某虽不肖，固不敢以小人之心事朱子也。

执事所以教，反复数百言，皆以未悉鄙人“格物”之说。若鄙说一明，则此数百言皆可以不待辨说而释然无滞，故今不敢缕缕，以滋琐屑之渎。然鄙说非面陈口析，断亦未能了了于纸笔间也。

嗟乎！执事所以开导启迪于我者，可谓恳到详切矣，人之爱我，宁有如执事者乎！仆虽甚愚下，宁不知所感刻佩服？然而不敢遽舍其中心之诚然而姑以听受云者，正不敢有负于深爱，亦思有以报之耳。秋尽东还，必求一面，以卒所请，千万终教。

〔1〕罗整庵（1465—1547），*名钦顺* *罗钦顺*，字允升。江西泰和人，弘治六年（1493）进士，官至南京吏部尚书。此信写于正德十五年（1520），时王守仁四十九岁，在平定宸濠反叛之后。罗当时任吏部右侍郎，其信见《罗整庵集》。罗获信后再答一信，王守仁时已逝世。参见《明儒学案》卷四十七。

〔2〕语本《论语·述而篇》：“子曰：‘德之不修，学之不讲，闻义不能徙，不善不能改，是吾忧也。’”（第三章）

〔3〕参见《与马子莘》：“明道云：‘吾学虽有所受，然天理二字，却是自家体认出来。’良知即是天理，体认者，实有诸己之谓耳，非若世之想像讲说者之为也。近时同志，莫不知以良知为说，然亦未见有能实体认之者，是以尚未免于疑惑。盖有谓良知不足以尽天下之理，而必假于穷索以增益之者。又以为徒致良知，未必能合于天理，须以良知讲求其所谓天理者，而执之以为一定之则，然后可以率由而无弊。是其为说，非实加体认之功，而真有以见夫良知者，则亦莫能辩其言之似是而非也。”（《全书》卷六）

〔4〕见《与王阳明》（《罗整庵先生存稿》卷一）。

〔5〕参见《答王天宇·二》：“《大学》次第，但言格物而后知至，知至而后意诚，若穷理之极而后意诚，此则朱先生之说如此，其间亦自无大相矛盾。但于《大学》本旨，却恐未尽合耳。”（《全书》卷四）又参见第129条。

〔6〕王守仁在这里没有否定孔子的言论，但却主张不以孔子的是非为是非的根据，这与朱熹的观点成为明显的对照。朱熹赞扬孔子的言论说：“圣人说话，磨棱合缝，盛水不漏。”（《朱子语类》卷十九）他主张对儒家经典“字求其训，句索其旨。未通乎前，则不求乎后；未通乎此，则不敢志乎彼。”（《朱子语类》卷十）王守仁却说“此心同，此理同，苟知用力于此，虽百虑殊途，同归一致。不然，虽字字而证，句句而求，其始也毫厘，其末也千里。”（《全书》卷四《答甘泉》）王守仁对待孔子及其经典的这种态度，最后曾引导出李贽的不以孔子的是非为是非的相对主义思想。

〔7〕见《与王阳明》（《罗整庵先生存稿》卷一）。

〔8〕语见《易经·系辞传下》第五章。

〔9〕语本《中庸》：“诚者，非自成己而已也，所以成物也。成己，仁也，成物，知也。性之德也，合外内之道也，故时措之宜也。”（第二十五章）

〔10〕字施本、俞本“日”并作“实”。

〔11〕参见《朱得之语录》：“董实夫问心即理，心外无理，不能无疑，阳明老师曰：‘道无形体，万象皆是形体；道无显晦，人所见有显晦。以形体言，天地一物也；以显晦言，人心其机也。所谓心即理者，以其充塞氤氲谓之气，以其脉络分明谓之理，以其流行赋畀谓之命，以其禀受一定谓之性，以其物无不由谓之道，以其妙用不测谓之神，以其凝聚谓之精，以其主宰谓之心，以其无妄谓之诚，以其无所倚著谓之中，以其无物可加谓之极，以其屈伸消息往来谓之易，其实则一而已。’”（《明儒学案》卷二十五）

〔12〕参见《大学问》：“盖身心意知物者，是其工夫所用之条理，虽亦各有其所，而其实只是一物。格致诚正修者，是其条理所用之工夫，虽亦皆有其名，而其实只是一事……盖其工夫条理，虽有先后次序之可言，而其体之惟一，实无先后次序之可分。其条理工夫虽无先后次序之可分，而其用之惟精，固有纤毫不可得而缺焉者。此格致诚正之说所以阐尧、舜之正传而为孔氏之心印也。”（《全书》卷二十六）

〔13〕语本朱熹《大学或问》：“又有问进修之术何先者。程子曰：‘莫先于正心诚意。然欲诚意，必先致知，而欲致知，又在格物。致，尽也；格，至也，凡有一物，必有一理，穷而至之，所谓格物者也。然而格物，亦非一端，如或读书讲明道义，或论古今人物而别其是非；或应接事物而处其当否，皆穷理也。’曰：‘格物者，必物物而格之耶？将止格一物而万理皆通耶？’曰：‘一物格而万理通，虽颜子亦未至此，惟今日而格一物焉，明日又格一物焉，积习既多，然后脱然有贯通处耳。’又曰：‘自一身之中，以至万物之理，理会得多，自当豁然有个觉处。’又曰：‘穷理者，非谓必穷尽天下之理，又非谓止穷得一理便到，但积累多后，自当脱然有悟处。’又曰：‘格物，非欲尽穷天下之物，但于一事上穷尽，其他可以类推，至于言孝，则当求其所以为孝者如何？若一事上穷不得，且别穷一事，或先其易者，或先其难者，各随人浅深，譬如千蹊万径，皆可以适国，但得一道而入，则可以类推而通其余矣。盖万物各具一理，而万理同出一原，此所以可推而无不通也。’又曰：‘物必有理，皆所当穷，若天地之所以高深，鬼神之所以幽显是也。若曰天，吾知其高而已矣；地，吾知其深而已矣；鬼神，吾知其幽且显而已矣，则是已然之词，又何理之可穷哉！’又曰：‘如欲为孝，则当知所以为孝之道，如何而为奉养之宜，如何而为温凊之节，莫不穷究，然后能之，非独守夫孝之一字而可得也。’或问：‘观物察己者，岂因见物而反求诸己乎？’曰：‘不必然也，物我一理，才明彼即晓此，此合内外之道也。语其大，天地之所以高厚；语其小，至一物之所以然，皆学者所宜致思也。’曰：‘然则先求之四端可乎？’曰：‘求之情性，因切于身，然一草一木，亦皆有理，不可不察。’又曰：‘致知之要，当知至善之所在，如父止于慈、子止于孝之类。若不务此，而徒欲泛然以观万物之理，则吾恐其如大军之游骑，出太远而无所归也。’又曰：‘格物，莫若察之于身，其得之尤切。’此九条者，皆言格物致知所当用力之地，与其次第工程也。”（第四六—五二页）

〔14〕语本《孟子·滕文公篇下》：“杨氏为我，是无君也。墨氏兼爱，是无父也。无父、无君，是禽兽也。”（第九章）

〔15〕语本陆九渊《与曾宅之》：“惟其生于后世，学绝道丧，异端邪说充塞弥满，遂使有志之士，罹此患害，乃与世间凡庸恣情纵欲之人，均其陷溺，此岂非以学术杀天下哉！”（《陆九渊集》卷一）

〔16〕语本《孟子·滕文公篇下》：“我亦欲正人心，息邪说，距詖行，放淫辞，以承三圣者，岂好辩哉？予不得已也，能言距杨、墨者，圣人之徒也。”（第九章）

〔17〕语见韩愈《与孟尚书书》（《韩昌黎集》卷十八），唯字句略有出入。

〔18〕此语系针对罗整庵所云：“偶考得何叔京氏卒于淳熙乙未（1175），时朱子年方四十有六尔。尔后二年丁酉，而《论孟集注》、《或问》始成。今有取于答何书者四通以为晚年定论。至于《集注》、《或问》，则以为中年未定之说，窃恐考之欠详，而立论之太果也。又所取《答黄直卿》一书，监本只云此是向来差误，别无‘定本’二字。今所编刻增此二字，当别有据。而序中又变定字为旧字，却未详本字同所指否。朱子有《答吕东莱》一书，尝及定本之说，然非指《集注》、《或问》也。凡此，愚皆不能无疑。”（《罗整庵先生存稿》卷一《与王阳明书》）

〔19〕语本《诗经·国风·黍离篇》：“彼黍离离，彼稷之苗。行迈靡靡，中心摇摇。知我者谓我心忧，不知我者谓我何求。悠悠苍天，此何人哉。”（卷二）

〔20〕墨者夷之求见孟子。孟子曰：“吾今则可以见矣。不直，则道不见，我且直之。”（《孟子·滕文公篇上》第五章）

〔21〕语本《论语·子张篇》：“子贡曰：‘君子之过也，如日月之食焉，过也，人皆见之；更也，人皆仰之。’”（第二十一章）

〔22〕语本《论语·子张篇》：“子夏曰：‘小人之过也必文。’”（第八章）

*四有说与四无说*——王阳明思想后续分裂的开始！
看看四句教是什么东西

---

### 第十四课

分裂的原因：思想模棱两可
为什么模棱两可其说法？
读懂四句教：读懂王阳明的关键
四有说和四无说之间的差距何在？

>江西学说流落各方
>王门分7派——依据地域而非学术特色上的一致。——浙中学派、江右学派、泰州学派。历史影响和学派影响不成比例。泰州学派与王阳明的原意区别很大，不一定影响后学但是在历史上有众多名人。江右学派保持最好。
>后世将他们的一些思想归为 ==四有说==与==四无说==。

293．丁亥年九月，先生起复〔1〕征思、田〔2〕，将命行时，德洪与汝中论学。

> [!info]
> 天泉证道记。这一则应该没有什么很大的变动。
> 王阳明两可其说。也就是认定两个不同的理解都对。
> 王阳明的思想经过诸多变化，但是“没想好”是草率的解释。这背后自然有其用意。

汝中举先生教言曰：

> [!note] 解读
> 性质上的判定：善恶。心与体，意与动，善和恶。
> 体系里面最根本，最纲领性的东西。这里面没有知行。知行已经不再是哲学体系里面最为中心的东西。
> 

“
  无善无恶是**心之体**，
  有善有恶是**意之动**，
  知善知恶是**良知**，
  为善去恶是**格物**。
”

`争执不下，把讨论结果拿去问王阳明这位老师。这是四句教首次出现`

德洪曰：“此意如何？”

汝中曰：“此恐未是究竟 `彻底的，完备的` 话头；若说心体是无善、无恶，意亦是无善、无恶的意，知亦是无善、无恶的知，物是〔3〕无善、无恶的物矣。若说意有善、恶，毕竟心体还有善、恶在。”如果心之体无善无恶——意之动就不可能有善有恶——良知就也相应地无善无恶。
意有善有恶，心体就不能。。。**都是无善无恶的——所以是四无说**。
四有说：意知物体都是有善有恶。

德洪曰：“心体是‘天命之性’，原是无善、无恶的；*但人有习心，意念上见有善恶在* `朱熹天理人欲有善有恶的说法。受到外界的侵扰，在意念上出现了善恶。` ，格、致、诚、正、修，此正是复那性体功夫`心体本来无善无恶，人就是有了善恶，于是就要进行存善去恶的修行。`。若原无善恶，功夫亦不消说矣。”`人一辈子都处在心体意动的四有之中`

王阳明体系没有[[形上形下]]。

是夕侍坐<font color="#ffff00">天泉</font>桥，各举请正。

先生曰：“我今将行，正要你们来讲破此意。*二君之见，正好相资为用，不可各执一边*
>佛教不可偏于一边的经典说法。不流于世俗，也不偏于寂灭。[[曲宗]]。
>问题：四有和四无怎么才能妥协？“中”是什么？这不同于佛教那些偏于状态的东西。这个有很强的推断性质。

。我这里接人，原有此二种，*利根之人，直从本原上悟入* `根器——佛教的概念！只要说到“悟”，这个东西就没有逻辑可言`，*人心本体原是明莹无滞的* `mingyingwuzhi -- 与善恶与否无法推断。明镜 镜子 等意象，就是佛家常见，体现不偏不倚。换了说法：无善无恶心之体`，原是个未发之中；*利根之人一悟本体即是功夫，人己内外一齐俱透* `聪明人一悟本体就是他平时要干的事情。就是有这么聪明。一下就全悟了。`了。*其次不免有习心在*，*本体* `心之体受到遮蔽`受蔽`无善无恶的被遮蔽了，于是就产生了善恶`，故且教在意念上实落*为善、去恶*`意念上有善有恶，于是就要为善去恶`，功夫熟后，渣滓*去得尽时，本体亦明尽了* `逻辑问题。这个时候本来应该只剩下善。有东西，为什么说他是明镜？无善无恶心之体。`。汝中之见，是我这里接利根人的；德洪之见，是我这里为*其次立法* `不那么聪明的人。`的。二君相取为用，则中人上下*皆可引入于道，若各执一边，眼前便有失人* 
`遇到了不理解你的说法的人，就说此时你的反面的人的观点。搞金融搞法律的很多就这一套。在这里判教。这东西不是用来做学问的，是用来宣传的。`
，便于道体各有未尽。”
>佛教传入中国，并非按照其产生的时间传入。无法查明时间先后。哪个容易取得就带回了哪个。——造成：佛教发展也有思想阶段
>三藏：经 律 论。论是对于经典的补充，类似学者的论文。
>造成中国佛教界经典十分混乱。汉传佛教中出现了一种行为：判教。见什么人说什么话。
>于是后人认为其有佛教判教的影子。对聪明人一个说辞，对次等人一个说辞，由此得到两套 pseudo-coexisting theories 以调和二人。

既而曰：“*已后与朋友讲学，切不可失了我的宗旨*。无善无恶是心之体，有善有恶是意之动，知善知恶的〔4〕是良知，为善去恶是格物。〔5〕只依我这话头随人指点，自没病痛，此原是彻上彻下功夫。*利根之人，世亦难遇，本体功夫一悟尽透*，此颜子、明道所不敢承当，岂可轻易望人。人有习心，*不教他在良知上实用为善、去恶功夫，只去悬空想个本体* `不但悟不成`，一切事为俱不著实，不过养成一个虚寂，此个病痛不是小小，不可不早说破`两人都有醒悟，但是没有醒悟到一起去`。”

是日，德洪、汝中俱有省。

〔1〕丁亥：嘉靖六年（1527）。起复：有丧，服满而起用。

〔2〕思田：广西思恩府及田州。

〔3〕施本、俞本、张本“物是”作“物亦是”。

〔4〕施本、俞本“知善知恶的”作“知善知恶”。

〔5〕王守仁在此提出四句教。此后有关四句教的提出及其意义，在王守仁的弟子中发生争论，一直延续到明末。现将部分重要资料抄录如下，以供参考：

> [!seealso] 
> （1）王龙溪《天泉证道纪》：“阳明夫子之学，以良知为宗，每与门人论学，提四句为教法——‘无善无恶心之体，有善有恶意之动，知善知恶是良知，为善去恶是格物’。学者循此用功，各有所得。绪山钱子谓此是师门教人定本，一毫不可更易。先生谓夫子立教随时，谓之权法，未可执定。体用显微，只是一机，心意知物，只是一事。若悟得心是无善无恶之心，意即是无善无恶之意，知即是无善无恶之知，物即是无善无恶之物。盖无心之心则藏密，无意之意则应圆，无知之知则体寂，无物之物则用神。天命之性，粹然至善。神感神应，其机自不容已，无善可名，恶固本无，善亦不可得而有也，是谓无善无恶，若有善有恶，则意动于物，非自性之流行，着于有矣。自性流行者，动而无动，着于有者，动而动也。意是心之所发，若是有善有恶之意，则知与物一齐皆有，心底尽时亦不可谓之无矣。绪山子谓若是是坏师门教法，非善学也。先生谓学须自证自悟，不从人脚跟转，若执着师门权法以为定本，未免滞于言诠，亦非善学也。时夫子将有两广之行。钱子谓曰：‘吾二人所见不同，何以同人？盍相与就正夫子？’晚坐天泉桥上，因各以所见请质。夫子曰：‘正要二子有此一问。吾教法原有此两种。四无之说，为上根人立教；四有之说，为中根以下人立教。上根之人，悟得无善无恶心体，便从无处立根基，意与知物，皆从无生，一了百当，即本体便是工夫。易简直截，更无剩欠，顿悟之学也。中根以下之人，未尝悟得本体，未免在有善有恶上立根基，心与知物，皆从有生，须用为善去恶功夫，随处对治，使之渐渐入悟，从有以归于无，复还本体，及其成功一也。世间上根人不易得，只得就中根以下人立教，通此一路。汝中所见，是接上根人教法；德洪所见，是接中根以下人教法。汝中所见，我久欲发，恐人信不及，徒增躐等之病，故含蓄到今。此是传心秘藏，颜子、明道所不敢言者，今既已说破，亦是天机该发泄时，岂容复秘。然此中不可执著，若执四无之见，不通得众人之意，只好接上根人，中根以下人无从接授。若执四有之见，认定意是有善有恶的，只好接中根以下人，上根人亦无从接授。但吾人凡心未了，虽已得悟，仍当随时用渐修功夫，不如此不足以超凡入圣，所谓上乘兼修中下也。汝中此意，正好保任，不宜轻以示人。概而言之，反成漏泄。德洪却须进此一格，始为玄通。德洪资性沉毅，汝中资性明朗，故其所得，亦各因其所近。若能互相取益，使吾教法，上下皆通，始为善学耳。’自此海内相传天泉证悟之论，道脉始归于一云。”（《王龙溪先生全集》卷一）

>心之体、意之动。良知被放在了第三位。功能上，是知善知恶。（而非性质）。
>王阳明会更加赞同四无说——不觉得其有可取之物，为什么又会提出来？但是同时又不去否定四有说？
>不会有“作为教主只有我懂”的情形存在。
>没有标准说善，就没有标准说恶。所有东西都是[[相待而成]]。
>四无说的关键难题：四无说是正着推导的。==从有到无==更为容易——四有说——假定心体有善有恶，剩下的就都有。

>知和行在良知里面。
>一个人的思想发生了转变。可以去找脉络但是==不能找到推出他转变的结果==


>把所有概念包含在良知里面。
>良知包含后面的一切事情——出现要把知行合一放到良知里面解决。
>但是为了区别传统的致知，于是把这个“知”和“良知”分开了。
>为什么要用良知？因为孟子说过：不虑而知者谓之良知，不学而能者为之良能。
>所以这个良知就可以作为本体——每个人的禀赋不一样——而只有是生下来就有的，不需要考虑的东西来作为本体。
>——产生问题：上卷：心之体是天理——王阳明到了中期，有别于朱熹的形上理气，形而下心性。——而王阳明选择理气心性合一。==最后都叫做良知==。可以==等同代换于其他东西==。
>——下一个问题：不虑而知者谓之良知，孟子说性善（这是根本），而良知带了这个字，它的性质就是“至善”。与恶相对。是所谓的中道。
>——下一个问题：心之体是良知，那么展开替换概念：良知 ==发用== 者谓之 意。人的行为必然是有善有恶还有无也就是无善无恶。人发出来的东西带着价值判断，这与良知无善无恶 ==相矛盾==。做出来的东西，在==意之动==。==意之所在== $\to$ 格物。
>意受到“环境污染”，变得有善有恶。看待事物（格物？）的时候是有善有恶，带了价值观的——于是需要去掉这些东西。——而——这时就需要去用良知去格（跳脱主观，因为人不虑而知者，就有 ==知善知恶是良知==，用良知去恢复——这便是==四有说==。

>而根本的漏洞：本体不能被影响——本体会受到后天的影响而发生改变——所以良知不能作为本体。良知被赋予至善的空间。知行合一就会在此引发问题。

？？？？？？？？？？？？？？？

>所以唯一的办法：让本体无善无恶。所以...影响的不是本体，影响的是你的行为。
意——无善无恶，意之动才能是有善有恶。这里的==动== 就是发出、表现、外在
>承认四无说，就是摧毁儒家的性善论——在当时直接会成为异端。

>理解：一个造物主
>给你的作用：判断——赋予你给事物下价值判断的功能
>进入人体：让你认知事物，而你认知的事物是有好有坏，你通过这个去认知好坏。你的行为跟它没有关系——黑格尔的绝对精神。
>但是不能抛弃儒家体系，否则就是叛道。动摇儒家根本——但是儒家自诞生的时候开始，就是为了实用，不会去开发严整的思维体系。但是到后面就开始像现代的哲学体系发展。解决儒家士大夫怎么为人处世的问题。

>本体给你的就是思考的能力
>朱熹认为天理就是在人外，没有任何问题，而王阳明说天理在人内部，就会得出==人要么全是好的，要么全是坏的== 这一结论。孟子“人之初性本善”并没有给出论证。
>思想归根到底是要用来说明别人的。
>
>所以需要一个超脱善恶的东西
>最后搞出来这样一个自相矛盾的东西——向权威前人孟子的妥协。
>无善无恶，不代表不能有至善。

>王阳明最终又回到了实用，不去创造新的概念。

>看似矛盾的东西背后，必有其缘由。

>王阳明这里属于是将解释传给了弟子们。这是思想自己发展的案例。
>王阳明流派的衰落，并不是分裂，而在于其脱离了现实应用，转向纠结理论之中。罢黜百家独尊儒术也是因为当时儒术最有用。

>四有说与 知行合一 矛盾，四无说与儒家根基矛盾

（2）邹守益《青原赠处》：“阳明夫子之两广也，钱、王二子送于富阳。夫子曰：‘予别矣，盍各言所学。’德洪对曰：‘至善无恶者心，有善有恶者意，知善知恶是良知，为善去恶是格物。’畿对曰：‘心无善而无恶，物无善而无恶，知无善而无恶，意无善而无恶。’夫子笑曰：‘洪甫须知汝中本体，汝中须知洪甫功夫，二子打并为一，不失吾传矣！’”（《邹东廓文集》卷一）

（3）钱德洪《复杨斛山》：“人之心体一也，指名曰善可也，曰至善无恶亦可也，曰无善无恶亦可也。曰善曰至善，人皆信而无疑矣。又为无善无恶之说者，何也？至善之体，恶固非其所有，善亦不得而有也。至善之体，虚灵也，犹目之明，耳之聪也。虚灵之体，不可先有乎善，犹明之不可先有乎色，聪之不可先有乎声也。目无一色，故能尽万物之色；耳无一声，故能尽万物之声；心无一善，故能尽天下万事之善，今之论至善者，乃索之于事事物物之中，先求其所谓定理者，以为应事宰物之则，是虚灵之内先有乎善也。虚灵之内先有乎善，是耳未听而先有乎声，目未视而先有乎色也。塞其聪明之用而窒其虚灵之体，非至善之谓矣，今人乍见孺子入井，皆有怵惕恻隐之心。怵惕恻隐，是谓善矣。然未见孺子之前，皆知讲求之功，预有此善以为之则耶？抑虚灵触发其机自不容已耶？赤子将入井，自圣人与涂人并而视之，其所谓怵惕恻隐者，圣人不能加，而涂人未尝减也。但涂人拟议于乍见之后，已洊入于纳交要誉之私矣。然则涂人之学圣人也，果忧怵惕恻隐之不足耶？抑去其蔽以还乍见之初心也？虚灵之蔽，不但邪思恶念，虽至美之念，先横于中，积而不化，已落将迎意必之私，而非时止时行之用矣，故先师曰‘无善无恶者心之体’，是对后世格物穷理之学，为先有乎善者立言也，因时设法，不得已之辞焉耳。”（《钱绪山遗文》）

294．先生初归越时，朋友踪迹尚寥落，既后，四方来游者日进。癸未年已后，环先生而居者比屋，如天妃、光相诸刹，每当一室，常合食者数十人，夜无卧处，更相就席，歌声彻昏旦。南镇、禹穴、阳明洞诸山远近寺刹，徙足所到，无非同志游寓所在。先生每临讲座，前后左右环坐而听者，常不下数百人，送往迎来，月无虚日；至有在侍更岁，不能遍记其姓名者。每临别，先生常叹曰：“君等虽别，不出在天地间，苟同此志，吾亦可以忘形似〔1〕矣。”〔2〕诸生每听讲出门，未尝不跳跃称快。尝闻之同门先辈曰：“南都以前，朋友从游者虽众，未有如在越之盛者。此虽讲学日久，孚信渐博，要亦先生之学日进，感召之机，申变〔3〕无方，亦自有不同也。”〔4〕

〔1〕语本《庄子·让王篇》：“养志者忘形，养形者忘利。”（卷九）

〔2〕参见《寄希渊·三》：“某无大知识，亦非好为人言者，顾今之时，人心陷溺已久，得一善人，惟恐其无成。期与诸君共明此学，固不以自认为嫌而避之。譬之婚姻，聊为诸君之媒妁而已。乡里后进中，有可言者，即与接引，此本分内事，勿谓不暇也。”（《全书》卷四）

又参见《寄杨邃庵阁老·四》：“近年以来，忧病积集，尪羸日甚，惟养疴丘园，为乡里子弟考订句读，使知向方，庶于保身及物，亦稍得效其心力，不致为天地间一蠹。此其自处，亦已审矣。”（《全书》卷二十一）

〔3〕施本“申变”作“神变”。参见钱德洪《答论年谱书》：“师在越时，同门有用功恳切，而泥于旧见，郁而不化者，时出一险语以激之，如水投石于烈焰之中，一击尽碎，纤滓不留，亦千古一大快也。”（《全书》卷三十六《年谱附录》二）

〔4〕闾东本此下有一条，北大藏明本，置于《全书》最后一条，其文如下：

南逢吉曰：“吉尝以《答徐成之书》请问，先生曰：‘此书于格致诚正及尊德性而道问学处说得尚支离，盖当时亦就二君所见者将就调停说过，细详文义，然犹未免分为两事也。’尝见一友问云：‘朱子以存心致知为二事，今以道问学为尊德性之功，作一事如何？’先生云：‘天命于我谓之性，我得此性之谓德。今要尊我之德性，须是道问学。如要尊孝之德性便须学问个孝；尊弟之德性，便须学问个弟。学问个孝，便是尊孝之德性；学问个弟，便是尊弟之德性。不是尊德性之外，别有道问学之功；道问学之外，别有尊德性之事也。心之明觉处谓之知，知之存主处谓之心，原非有二物。存心便是致知，致知便是存心，亦非有二事。’曰：‘存心，恐是静中存养意，与道问学不同。’曰：‘就是静中存养，还谓之学否？若亦谓之学，亦即是道问学矣。观者宜以此意求之。’”（《传习录》北京大学藏明本）

此后黄以方录

295．黄以方问：“‘博学于文’〔1〕为随事学存此天理，〔2〕然则谓‘行有余力，则以学文’〔3〕，其说似不相合。”

先生曰：“《诗》、《书》、六艺，皆是天理之发见，文字都包在其中。考之《诗》、《书》、六艺，皆所以学存此天理也，不特发见于事为者方为文耳。‘余力学文’亦只‘博学于文’中事。”

或问“学而不思”二句〔4〕。

曰：“此亦有为而言，其实思即学也。学有所疑，便须思之。‘思而不学’者，盖有此等人，只悬空去思，要想出一个道理，却不在身心上实用其力，以学存此天理；思与学作两事做，故有‘罔’与‘殆’之病，其实思只是思其所学，原非两事也。”

〔1〕语本《论语·雍也篇》：“子曰：‘君子博学于文，约之以礼，亦可以弗畔矣夫。’”（第二十三章）

〔2〕见第9条。

〔3〕语本《论语·学而篇》：“子曰：‘弟子入则孝，出则弟，谨而信，泛爱众而亲仁，行有余力，则以学文。’”（第六章）

〔4〕语本《论语·为政篇》：“子曰：‘学而不思则罔，思而不学则殆。’”（第十五章）

296．先生曰：“先儒解‘格物’为格天下之物，〔1〕天下之物如何格得？且谓一草一木亦皆有理，〔2〕今如何去格？纵格得草木来，如何反来诚得自家意？我解‘格’作‘正’字义，‘物’作‘事’字义。《大学》之所谓‘身’，即耳、目、口、鼻、四肢是也。欲修身便是要目非礼勿视，耳非礼勿听，口非礼勿言，四肢非礼勿动。要修这个身，身上如何用得工夫？心者，身之主宰，目虽视，而所以视者心也。耳虽听，而所以听者心也。口与四肢虽言、动，而所以言、动者心也。故欲修身在于体当自家心体，常令廓然大公，无有些子不正处。主宰一正，则发窍于目，自无非礼之视；发窍于耳，自无非礼之听；发窍于口与四肢，自无非礼之言、动，此便是修身在正其心。然至善者，心之本体也，心之本体那有不善？如今要正心，本体上何处用得功？必就心之发动处才可著力也。心之发动不能无不善，故须就此处著力，便是在诚意。如一念发在好善上，便实实落落去好善；一念发在恶恶上，便实实落落去恶恶。意之所发，既无不诚，则其本体如何有不正的？故欲正其心在诚意。工夫到诚意，始有著落处。然诚意之本，又在于致知也。所谓‘人虽不知而己所独知者’〔3〕，此正是吾心良知处。然知得善，却不依这个良知便做去；知得不善，却不依这个良知便不去做，则这个良知便遮蔽了，是不能致知也。吾心良知既不能扩充到底，则善虽知好，不能著实好了，恶虽知恶，不能著实恶了，如何得意诚？故致知者，意诚〔4〕之本也。然亦不是悬空的致知，致知在实事上格。如意在于为善，便就这件事上去为；意在于去恶，便就这件事上去不为。去恶固是格不正以归于正，为善则不善正了，亦是格不正以归于正也。如此，则吾心良知无私欲蔽了，得以致其极，而意之所发，好善去恶，无有不诚矣。诚意工夫实下手处在格物也，若如此格物，人人便做得，人皆可以为尧、舜，正在此也。”〔5〕

〔1〕朱熹《大学章句·格物致知章补传》：“是以《大学》始教，必使学者即凡天下之物，莫不因其已知之理而益穷之，以求致乎其极。”

〔2〕语本程颐所说：“求之性情，固是切于身，然一草一木皆有理，须是察。”（《二程集·遗书》卷十八）

〔3〕朱熹《大学章句·诚意章注》：“独者，人所不知而己所独知之地也，言欲自修者知为善以去其恶，则当实用其力，而禁止其自欺。”

〔4〕闾东本“意诚”作“诚意”。

〔5〕参见《读先师再报海日翁吉安起兵书序》：“师（王守仁）既献俘，闭门待命。一日召诸生入讲曰：‘我自用兵以来，致知格物之功，愈觉精透。’众谓兵革浩穰，日给不暇，或以为迂。师曰：‘致知在于格物，正是对境应感实用力处，平时执持怠缓，无甚查考，及其军旅酬酢，呼吸存亡，宗社安危所系，全体精神，只从一念入微处，自照自察，一些著不得防检，一毫容不得放纵，勿欺勿忘，触机神应，是乃良知妙用，以顺万物之自然，而我无与焉。夫人心本神，本自变动周流，本能开物成务，所以蔽累之者，只是利害毁誉两端。世人利害不过一家得丧尔已，毁誉不过一身荣辱尔已。今之利害毁誉两端，乃是灭三族，助逆谋反，系天下安危；只如人疑我与宁王同谋，机少不密，若有一毫激作之心，此身已成齑粉，何待今日？动少不慎，若有一毫假借之心，万事已成瓦裂，何有今日？此等苦心，只好自知，譬之真金之遇烈焰，愈锻炼愈发光辉。此处致得，方是真知；此处格得，方是真物，非见解意识所能及也。自经此大利害大毁誉过来，一切得丧荣辱，真如飘风之过耳，奚足以动吾一念！今日虽成此事功，亦不过一时良知之应迹，过眼便为浮云，已忘之矣。’夫死天下事易，成天下事难；成天下事易，能不有其功难；不有其功易，能忘其功难。此千古圣学真血脉络，吾师一生任道之苦心也。”（《王龙溪先生全集》卷十三）

297．先生曰：“众人只说‘格物’要依晦翁，何曾把他的说去用！我着实曾用来。初年与钱友同论做圣贤，要格天下之物，如今安得这等大的力量；因指亭前竹子令去格看。钱子〔1〕早夜去穷格竹子的道理，竭其心思，至于三日，便致劳神成疾。当初说他这是精力不足，某因自去穷格，早夜不得其理，到七日，亦以劳思致疾。遂相与叹圣贤是做不得的，无他大力量去格物了。及在夷中三年，〔2〕颇见得此意思。乃知天下之物本无可格者；其格物之功，只在身心上做；决然以圣人为人人可到，便自有担当了。这里意思，却要说与诸公知道。”〔3〕

〔1〕钱子，情况不详，非钱德洪。据《年谱》格竹事在1492年，钱德洪从学在1521年。

〔2〕正德元年至三年（1506—1508）。

〔3〕参见《示诸生三首》：“尔身各各自天真，不用求人更问人。但致良知成德业，谩从故纸费精神。乾坤是易原非画，心性何形得有尘。莫道先生学禅语，此言端的为君陈。”“人人有路透长安，坦坦平平一直看。尽道圣贤须有秘，翻嫌易简却求难。只从孝弟为尧、舜，莫把辞章学柳、韩。不信自家原具足，请君随事反身观。”（《全书》卷二十）

298．门人有言邵端峰〔1〕论童子不能格物，只教以洒扫、应对之说。

先生曰：“洒扫、应对就是一件物。童子良知只到此，便教去洒扫、应对，就是致他这一点良知了。又如童子知畏先生长者，此亦是他良知处，故虽嬉戏中，见了先生长者，便去作揖恭敬，是他能格物以致敬师长之良知了。童子自有童子的格物致知。”

又曰：“我这里言格物，自童子以至圣人，皆是此等工夫；但圣人格物，便更熟得些子，不消费力。如此格物，虽卖柴人亦是做得，虽公卿大夫以至天子，皆是如此做。”〔2〕

〔1〕情况不详。

〔2〕参见《与辰中诸生》：“举业不患妨功，惟患夺志。只如前日所约，循循为之，亦自两无相碍。所谓知得洒扫应对，便是精义入神也。”（《全书》卷四）此说明童子格物的具体内容。

又参见《寄杨邃庵阁老》之二：“古之君子，洞物情之向背而握其机，察阴阳之消长以乘其运，是以动必有成，而吉无不利，伊、旦之于商、周是矣。其在汉、唐，盖亦庶几乎此者。虽其学术有所不逮，然亦足以定国本而安社稷，则亦断非后世偷生苟免者之所能也。夫权者，天下之大利大害也。小人窃之以成其恶，君子用之以济其善，固君子之不可一日去，小人之不可一日有者也。欲济天下之难，而不操之以权，是犹倒持太阿，而授人以柄，希不割矣。故君子之致权也有道，本之至诚，以立其德；植之善类，以多其辅；示之以无不容之量，以安其情；扩之以无所竞之心，以平其气；昭之以不可夺之节，以端其向；神之以不可测之机，以摄其奸；形之以必可赖之智，以收其望。坦然为之，下以上之；退然为之，后以先之。是以功盖天下而莫之嫉，善利万物而莫与争。”（《全书》卷二十一）此说明公卿大夫格物的具体内容。

299．或疑知行不合一，以“知之匪艰”二句〔1〕为问。

先生曰：“良知自知，原是容易的；只是不能致那良知，便是‘知之匪艰，行之惟艰’。”〔2〕

〔1〕语本《书经·说命中》：“非知之艰，行之惟艰。”

〔2〕参见《书朱守谐卷》：“是非之心，知也，人皆有之。子无患其无知，惟患不肯知耳。无患其知之未至，惟患不致其知耳，故曰：‘知之非艰，行之惟艰。’”（《全书》卷八）

300．门人问曰：“知行如何得合一？且如《中庸》言‘博学之’，又说个‘笃行之’，〔1〕分明知行是两件。”

先生曰：“博学只是事事学存此天理，笃行只是学之不已之意。”

又问：“《易》‘学以聚之’，又言‘仁以行之’〔2〕，此是如何？”

先生曰：“也是如此。事事去学存此天理，则此心更无放失时，故曰‘学以聚之’，然常常学存此天理，更无私欲间断，此即是此心不息处，故曰‘仁以行之’。”

又问：“孔子言‘知及之，仁不能守之’，〔3〕知行却是两个了。”

先生曰：“说‘及之’，已是行了，但不能常常行，已为私欲间断，便是‘仁不能守’。”〔4〕

又问：“心即理之说，程子云‘在物为理’〔5〕，如何谓心即理？”

先生曰：“在物为理，‘在’字上当添一‘心’字。此心在物则为理，如此心在事父则为孝，在事君则为忠之类。”先生因谓之曰：“诸君要识得我立言宗旨。我如今说个心即理是如何，只为世人分心与理为二，故便有许多病痛。如五伯攘夷狄、尊周室，都是一个私心，便不当理，人却说他做得当理，只心有未纯，往往悦慕其所为，要来外面做得好看，却与心全不相干。分心与理为二，其流至于伯道之伪而不自知，故我说个心即理，要使知心、理是一个，便来心上做工夫，不去袭义于外，便是王道之真，此我立言宗旨。”〔6〕

又问：“圣贤言语许多，如何却要打做一个？”

曰：“我不是要打做一个，如曰：‘夫道，一而已矣。’〔7〕又曰：‘其为物不二，则其生物不测。’〔8〕天地圣人皆是一个，如何二得？”

〔1〕语本《中庸》：“博学之，审问之，慎思之，明辨之，笃行之。”（第二十章）

〔2〕语本《易经·乾卦·文言》：“君子学以聚之，问以辨之，宽以居之，仁以行之。”

〔3〕语本《论语·卫灵公篇》：“子曰：知及之，仁不能守之，虽得之，必失之。”（第三十二章）

〔4〕参见《书朱守谐卷》：“今执途之人而告之以凡为仁义之事，彼皆能知其为善也。告之以凡为不仁不义之事，彼皆能知其为不善也。途之人皆能知之，而子有弗知乎？如知其为善也，致其知为善之知而必为之，则知至矣。如知其为不善也，致其知为不善之知而必不为之，则知至矣。知犹水也，人心之无不知，犹水之无不就下也。决而行之，无有不就下者，决而行之者，致知之谓也，此吾所谓知行合一者也。”（《全书》卷八）

〔5〕语本程颐所说：“在天为命，在义为理，在人为性，主于身为心，其实一也。”（《二程集·遗书》卷十八）

〔6〕参见《象山文集序》：“世儒之支离，外索于形名器数之末，以求明其所谓物理者，而不知吾心即物理，初无假于外也。佛、老之空虚，遗弃其人伦事物之常，以求明其所谓吾心者，而不知物理即吾心，不可得而遗也。”（《全书》卷七）

〔7〕语见《孟子·滕文公篇上》第一章。

〔8〕语本《中庸》：“天地之道，可一言而尽也，其为物不贰，则其生物不测。”（第二十六章）

301．“心不是一块血肉，凡知觉处便是心。如耳目之知视听，手足之知痛痒，此知觉便是心也。”〔1〕

〔1〕参见朱得之《语录》一条：“所谓心者，非今一团血肉之具也，乃指其至灵至明，能作能知，此所谓良知也。”（《明儒学案》卷二十三）

302．以方问曰：“先生之说‘格物’，凡《中庸》之‘慎独’及‘集义’、‘博约’等说，皆为‘格物’之事。”

先生曰：“非也。格物即慎独，即戒惧。至于‘集义’、‘博约’，工夫只一般，不是以那数件都做‘格物’底事。”〔1〕

〔1〕王守仁此处似以“慎独”、“戒惧”偏重于存心，故为“格物”之解；“集义”、“博约”偏重于穷理，故以之为一般工夫。

303．以方问“尊德性”一条〔1〕。

先生曰：“‘道问学’即所以‘尊德性’也。晦翁言子静以‘尊德性’诲人，某教人岂不是‘道问学’处多了些子。〔2〕是分‘尊德性’、‘道问学’作两件，且如今讲习讨论下许多工夫，无非只是存此心，不失其德性而已。岂有‘尊德性’只空空去尊，更不去问学？问学只是空空去问学，更与德性无关涉？如此，则不知今之所以讲习讨论者，更学何事？”〔3〕

问“致广大”二句。

曰：“‘尽精微’即所以‘致广大’也，‘道中庸’即所以‘极高明’也。盖心之本体自是广大底，人不能‘尽精微’，则便为私欲所蔽，有不胜其小者矣。故能细微曲折，无所不尽，则私意不足以蔽之，自无许多障碍遮隔处，如何广大不致？”

又问：“精微还是念虑之精微？是事理之精微？”

曰：“念虑之精微，即事理之精微也。”

〔1〕语本《中庸》：“故君子尊德性而道问学，致广大而尽精微，极高明而道中庸，温故而知新，敦厚以崇礼。”（第二十七章）

〔2〕语见朱熹《答项平父》之二：“大抵子思以来，教人之法，惟以尊德性、道问学两事为用力之要，今子静所说，专是尊德性事，而熹平日所论，却是问学上多了。”（《朱子大全·文集》卷五十四）

〔3〕参见《答徐成之》：“今舆庵之论象山，曰：‘虽其专以尊德性为主，未免堕于禅学之虚空。而其持守端实，终不失为圣人之徒。若晦庵之一于道问学，则支离决裂，非复圣门诚意正心之学矣。’吾兄之论晦庵，曰：‘虽其专以道问学为主，未免失于俗学之支离，而其循序渐进，终不背于《大学》之训。若象山之一于尊德性，则虚无寂灭，非复《大学》格物致知之学矣。’夫既曰‘尊德性’，则不可谓‘堕于禅学之虚空’，堕于禅学之虚空，则不可谓之‘尊德性’矣。既曰‘道问学’，则不可谓‘失于俗学之支离’；失于俗学之支离，则不可谓‘道问学’矣。二者之辨，间不容发。然则二兄之论，皆未免于意度也。”（《全书》卷二十一）

又参见《答徐成之·二》：“舆庵是象山，而谓其‘专以尊德性为主’。今观《象山文集》所载，未尝不教其徒读书穷理。而自谓理会文字颇与人异者，则其意实欲体之于身，其亟所称述以诲人者，曰‘居处恭，执事敬，与人忠’，曰‘克己复礼’，曰‘万物皆备于我，反身而诚，乐莫大焉’，曰‘学问之道无他，求其放心而已’，曰‘先立乎其大者，而小者不能夺’。是数言者，孔子、孟轲之言也，乌在其为空虚者乎？独其易简觉悟之说，颇为当时所疑。然易简之说，出于《系辞》，觉悟之说，虽有同于释氏。然释氏之说，亦自有同于吾儒，而不害其为异者，惟在于几微毫忽之间而已。亦何必讳于其同，而遂不敢以言，狃于其异，而遂不以察之乎？是舆庵之是象山，固犹未尽其所以是也。吾兄是晦庵，而谓其‘专以道问学为事’，然晦庵之言，曰居敬穷理，曰非存心无以致知，曰君子之心，常存敬畏，虽不见闻，亦不敢忽，所以存天理之本然，而不使其离于须臾之顷也。是其言虽未尽莹，亦何尝不以尊德性为事，而又乌在其为支离者乎？独其平日汲汲于训解，虽韩文、《楚辞》、《阴符》、《参同》之属，亦必与之注释考辩，而论者遂疑其玩物。又其心虑恐学者之躐等而或失之于妄作，使必先之以格致而无不明，然后有以实之于诚正而无所谬。世之学者，挂一漏万，求之愈繁而失之愈远，至有敝力终身，苦其难而卒无所入，而遂议其支离，不知此乃后世学者之弊。而当时晦庵之自为，则亦岂至是乎？是吾兄之是晦庵，固犹未尽其所以是也。夫二兄之所信而是者，既未尽其所以是，则其所疑而非者，亦岂必尽其所以非乎？”（《全书》卷二十一）

此条阐述尊德性与道问学的关系，比上述二信又进展了一步，代表他后期的思想。参见第294条后注〔4〕闾东本所存南逢吉录一条。

304．先生曰：“今之论性者，纷纷异同，皆是说性，非见性也。见性者无异同之可言矣。”〔1〕

〔1〕参见章本清《论学语》：“阳明子曰：‘气质犹器也，性犹水也，有得一缸者，有得一桶者，有得一甕者，局于器也。水不因器之拘而变其润下之性，人性岂因气质之拘而变其本然之善哉！’是气也、质也、性也，分言之可也，兼言之可也，谓气质天性可也，谓气质之性则非矣。谓人当养性以变化其气质可也，谓变化气质之性以存天地义理之性则非矣。”（《明儒学案》卷二十四《江右学案九》）王守仁此处所论，与朱熹分天地义理之性与气质之性及主张变化气质之性以存天地义理之性，成为明显的对照。

305．问：“声、色、货、利，恐良知亦不能无。”

先生曰：“固然。但初学用功，却须扫除荡涤，勿使留积，则适然来遇，始不为累，自然顺而应之。良知只在声、色、货、利上用功，能致得良知精精明明，毫发无蔽，则声、色、货、利之交，无非天则流行矣。”〔1〕

〔1〕参见《寄闻人邦英邦正·二》：“仕非为贫也，而有时乎为贫，古之人皆用之，吾何为独不然。然谓举业与圣人之学相戾者，非也。程子云：‘心苟不忘，则虽应接俗事，莫非实学，无非道也。’而况于举业乎？谓举业与圣人之学不相戾者，亦非也。程子云：‘心苟忘之，则虽终身由之，只是俗事。’而况于举业乎？忘与不忘之间，不能以发，要在深思默识，所指谓不忘者，果何事耶？知此，则知学矣。”（《全书》卷四）

306．先生曰：“吾与诸公讲‘致知’、‘格物’，日日是此，讲一二十年俱是如此。诸君听吾言，实去用功，见吾讲一番，自觉长进一番，否则只作一场话说，虽听之亦何用？”〔1〕

〔1〕参见《与杨仕鸣》：“喻及日用讲求功夫，只是各依自家良知所及，自去其障，扩充以尽其本体，不可迁就气习以趋时好，幸甚幸甚。果如是，方是致知格物，方是明善诚身。果如是，德安得而不日新，业安得而不富有。谓每日自检，未有终日浑成片段者，亦只是致知工夫间断。夫仁，亦在乎熟之而已。”（《全书》卷五）

307．先生曰：“人之本体，常常是寂然不动的，常常是感而遂通的，未应不是先，已应不是后。”〔1〕

〔1〕语本程颐所说：“冲漠无朕，万象森然已具，未应不是先，已应不是后。”（《二程集·遗书》卷十五）

又参见聂豹《困辨录》：“先师（王守仁）云：‘良知是未发之中，廓然大公的本体，便自能感而遂通，便自能物来顺应。’此是《传习录》中正法眼藏。而误以知觉为良知，无故为霸学张一赤帜，与边见外修何异？而自畔其师说远矣。”（《明儒学案》卷十七《江右学案》）

308．一友举：“佛家以手指显出，问曰：‘众曾见否？’众曰：‘见之。’复以手指入袖，问曰：‘众还见否？’众曰：‘不见。’佛说‘还未见性’，此义未明。”

先生曰：“手指有见有不见，尔之见性常在。人之心神只在有睹有闻上驰骛，不在不睹不闻上著实用功。盖不睹不闻是良知本体，戒慎恐惧是致良知的工夫。学者时时刻刻常睹其所不睹，常闻其所不闻，工夫方有个实落处。久久成熟后，则不须着力，不待防检，而真性自不息矣。岂以在外者之闻见为累哉！”〔1〕

〔1〕参见季彭山《说理会编》：“予尝载酒从阳明先师游于鉴湖之滨，时黄石龙（绾）亦与焉。因论戒慎不睹、恐惧不闻之义，先师举手中筯示予曰：‘见否？’对曰：‘见。’既而隐筯桌下，又问曰：‘见否？’对曰：‘不见。’先师微哂。予私问之石龙，石龙曰：‘此谓常睹常闻也。’终不解，其后思而得之。盖不睹中有常睹，故能戒慎不睹，不闻中有常闻，故能恐惧不闻，此天命之于穆不已也，故当应而应，不因声色而后起念，不当应而不应，虽遇声色而能忘情，此心体所以为得正而不为闻见所牵也。”（《明儒学案》卷十三《浙中王门学案三》）

又参见邹南皋《会语》：“我疆问：‘孔子云：正目而视之，不可得而见也；倾耳而听之，不可得而闻也，故曰，视于无形，听于无声。子思发之为不睹不闻。阳明又云：若睹闻一于理，即不睹不闻也。其言不同如此。’曰：‘孔子惧人看得太粗，指隐处与人看。阳明恐人看得甚细，指显处与人看，其实合内外之道也。’”（《明儒学案》卷二十三《江右王门学案八》）

309．问：“先儒谓鸢飞鱼跃，与‘必有事焉’同一活泼泼地。”〔1〕

先生曰：“亦是。天地间活泼泼地，无非此理，便是吾良知的流行不息，‘致良知’便是‘必有事’的功夫。此理非惟不可离，实亦不得而离也。无往而非道，无往而非工夫。”〔2〕

〔1〕语本《二程集·遗书》：“‘鸢飞戾天，鱼跃于渊，言其上下察也。’此一段子思吃紧为人处，与‘必有事焉而勿正心’之意同，活泼泼地。会得时，活泼泼地；不会得时，只是弄精神。”（卷三）

〔2〕参见《五经臆说十三条》之五：“天地之道，一常久不已而已。日月之所以能昼而夜，夜而复昼，而照临不穷者，一天道之常久而不已也。四时之所以能春而冬，冬而复春，而生运不穷者，一天道之常久不已也。圣人之所以能成而化，化而复成，而妙用不穷者，一天道之常久不已也。夫天地日月四时圣人之所以能常久而不已者，亦贞而已耳。”（《全书》卷二十六）

310．先生曰：“诸公在此，务要立个必为圣人之心〔1〕，时时刻刻须是一棒一条痕，一掴一掌血，〔2〕方能听吾说话，句句得力，若茫茫荡荡度日，譬如一块死肉，打也不知得痛痒，恐终不济事，回家只寻得旧时伎俩而已，岂不惜哉？”

〔1〕佐藤一斋疑“心”系“志”字之讹。（《传习录栏外书》第二四七页）〔2〕参见《碧岩录》：“一棒一条痕，莫辜负山僧好，撞着磕着，还曾见德山临济么？”（《大正藏》第四十八卷）

又参见《书汪进之卷》：“程先生云：‘有求为圣人之志，然后可与共学。’夫苟有必为圣人之志，然后能加为己谨独之功；能加为己谨独之功，然后于天理人欲之辨日精日密，而于古人论学之得失，孰为支离？孰为空寂？孰为似是而非？孰为似诚而伪？不待辩说而自明。何者？其心必欲实有诸己也。必欲实有诸己，则殊途而同归，其非且伪者，自不得而强入。不然，终亦忘己逐物。徒弊精力于文句之间，而曰吾以明道，非惟有捕风捉影之弊，抑且有执指为月之病；辩析愈多，而去道愈远矣。故某于朋友论学之际，惟举立志以相切砺，其于议论同异之间，姑且置诸未辩。非不欲辩也，本之未立，虽欲辩之，无从辩也。夫志，犹木之根也。讲学者，犹栽培灌溉之也。根之未植，而徒以栽培灌溉，其所滋者皆萧艾也。”（《全书》卷二十八）

311．问：“近来妄念也觉少，亦觉不曾着想定要如何用功，不知此是工夫否？”

先生曰：“汝且去着实用功，便多这些着想也不妨，久久自会妥帖；若才下得些功，便说效验，何足为恃？”〔1〕

〔1〕参见《家书墨迹·与徐仲仁》：“勿谓隐微可欺而有放心；勿谓聪明可恃而有怠志。养心莫善于义理，为学莫要于精专，毋为习俗所移，毋为物诱所引，求古圣贤而师法之，切莫以斯言为迂阔也。”（《全书》卷二十六）按：徐仲仁，又名曰仁，即徐爱也。

312．一友自叹“私意萌时，分明自心知得，只是不能使他即去”。

先生曰：“你萌时，这一知处便是你的命根，当下即去消磨，便是立命功夫。”〔1〕

〔1〕参见《与陆清伯书》：“凡人之为不善者，虽至于逆理乱常之极，其本心之良知，亦未有不自知者，但不能致其本然之良知，是以物有不格，意有不诚，而卒入于小人之归。故凡致知者，致其本然之良知而已。《大学》谓之致知格物，在《书》谓之精一，在《中庸》谓之慎独，在《孟子》谓之集义，其工夫一也。”（《全书》卷二十七）

313．“夫子说‘性相近’〔1〕，即孟子说‘性善’，不可专在气质上说。若说气质，如刚与柔对，如何相近得？惟性善则同耳。人生初时善，原是同的，但刚的习于善则为刚善，习于恶则为刚恶，柔的习于善则为柔善，习于恶则为柔恶，〔2〕便日相远了。”〔3〕

〔1〕语本《论语·阳货篇》：“子曰：‘性相近也，习相远也。’”（第二章）

〔2〕语本《周子通书》：“刚，善为义，为直，为断，为严毅，为干固；恶为猛，为隘，为强梁。柔，善为慈，为顺，为巽；恶为懦弱，为无断，为邪佞。”（《师·第七》）

〔3〕参见《家书墨迹·与克彰太叔》：“夫恶念者，习气也，善念者，本性也。本性为习气所汩者，由于志之不立也。故凡学者为习所移、气所胜，则惟务痛惩其志，久则志亦渐立，志立而习气渐消。学本于立志，志立而学问之功已过半矣。此守仁迩来所新得者，愿毋轻掷。”（《全书》卷二十六）

314．先生尝语学者曰：“心体上着不得一念留滞，就如眼着不得些子尘沙，些子能得几多？满眼便昏天黑地了。”

又曰：“这一念不但是私念，便好的念头亦着不得些子，如眼中放些金玉屑〔1〕，眼亦开不得了。”〔2〕

〔1〕语本《镇国临济禅师语录》：“金屑虽贵，落眼成翳，又作么生？”（卷二十二）参见周海门《九解》：“盖凡世上学问不立之人，病在有恶而闭藏。学问用力之人，患在有善而执著。……象山先生云：‘恶能害心，善亦能害心。’以其害心者而事心，则亦何由诚，何由正也？夫害于其心，则必及于政与事矣，故用之成治，效止欢虞，而以之拨乱，害有不可言者。后世若党锢之祸，虽善人，不免自激其波；而新法之行，即君子亦难尽辞其责，其究至于祸国家、殃生民，而有不可胜痛者，岂是少却善哉？”（《明儒学案》卷三十六《泰州学案五》）又参见第184、206、215条。

〔2〕此条之后，王本有二条如下：

（1）先生曰：“舜不遇瞽瞍，则处瞽瞍之物无由格。不遇象，则处象之物无由格。周公不遇流言忧惧，则流言忧惧之物无由格。故凡动心忍性增益其所不能者，正吾圣门致知格物之学，正不宜轻易放过，失此好光阴也。知此则夷狄患难，将无入不自得矣。”

（2）问：“据人心所知，多有误认欲作理、认贼作子处，何处乃见良知？”

先生曰：“尔以为何如？”

曰：“心之所安处，才是良知。”

曰：“固是。但要省察，恐有非所安而安者。”

315．问：“人心与物同体，如吾身原是血气流通的，所以谓之同体；若于人便异体了，禽、兽、草、木益远矣！而何谓之同体？”

先生曰：“你只在感应之机上看。岂但禽、兽、草、木，虽天地也与我同体的，鬼神也与我同体的。”

请问。

先生曰：“你看这个天地中间，甚么是天地的心？”

对曰：“尝闻人是天地的心。”〔1〕

曰：“人又甚么教做心？”

对曰：“只是一个灵明。”

“可知充天塞地中间，只有这个灵明，人只为形体自间隔了。我的灵明，便是天地、鬼神的主宰。天没有我的灵明，谁去仰他高？地没有我的灵明，谁去俯他深？鬼神没有我的灵明，谁去辩他吉、凶、灾、祥？天地、鬼神、万物，离却我的灵明，便没有天地、鬼神、万物了；我的灵明，离却天地、鬼神、万物，亦没有我的灵明。如此，便是一气流通的，如何与他间隔得？”〔2〕

又问：“天地、鬼神、万物，千古见在，何没了我的灵明，便俱无了？”

曰：“今看死的人，他这些精灵游散了，他的天地、万物尚在何处？”

〔1〕语本《礼记·礼运篇》：“故人者，天地之心也，五行之端也，食味、别声、被色而生者也。”（卷七）

〔2〕王守仁此处肯定“天地鬼神万物，离却我的灵明，便没有天地鬼神万物了；我的灵明，离却天地鬼神万物，亦没有我的灵明。如此，便是一气流通的”。

参见《大学问》：“大人者，以天地万物为一体者也。其视天下犹一家，中国犹一人焉。若夫间形骸而分尔我者，小人矣。大人之能以天地万物为一体也，非意之也，其心之仁本若是，其与天地万物而为一也。岂惟大人，虽小人之心亦莫不然，彼顾自小之耳。是故见孺子之入井，而必有怵惕恻隐之心焉，是其仁之与孺子而为一体也。孺子犹同类者也，见鸟兽之哀鸣觳觫而必有不忍之心焉，是其仁之与鸟兽而为一体也。鸟兽犹有知觉者也，见草木之摧折而必有悯恤之心焉，是其仁之与草木而为一体也。草木犹有生意者也，见瓦石之毁坏必有顾惜之心焉，是其仁之与瓦石而为一体也。是其一体之仁也，虽小人之心亦必有之，是乃根于天命之性而自然灵昭不昧者也，是故谓之明德。”（《全书》卷二十六）

316．先生起行征思、田，德洪与汝中追送严滩〔1〕，汝中举佛家“实相”、“幻相”〔2〕之说。

先生曰：“有心俱是实，无心俱是幻。无心俱是实，有心俱是幻。”

汝中曰：“有心俱是实，无心俱是幻，是本体上说工夫；无心俱是实，有心俱是幻，是工夫上说本体。”先生然其言。洪于是时尚未了达〔3〕。数年用功，始信本体、工夫合一。但先生是时因问偶谈，若吾儒指点人处，不必借此立言耳。〔4〕

〔1〕在今浙江桐庐县南。

〔2〕“诸法实相”，《法华经》所说。“一切有为法，如梦幻泡影”，《金刚经》所说。

〔3〕俞本“达”作“迨”，连下读。

〔4〕顾宪成说：“凡说本体，容易落在无一边，阳明所云‘无心俱是幻’，景逸所云‘不做工夫的本体’也。今曰戒慎恐惧是本体，即不睹不闻原非是无，所云‘有心俱是实’，此矣。凡说工夫，容易落在有一边，阳明所云‘有心俱是幻’，景逸所云‘不识本体的工夫’也。今曰不睹不闻是工夫，即戒慎恐惧原非是有，所云‘无心俱是实’，此矣。”（《明儒学案》卷五十八《顾端文公·商语》）

佐藤一斋说：“前有心无心，指本心；后有心无心，指私心。言有本心，则无私心，有心无心皆实。有私心则无本心，有心无心皆幻也。汝中谓就本心言，是说工夫于本体也，就私心言，是说本体于工夫也。”（《传习录栏外书》第二四九页）

按：“有心俱是实，无心俱是幻”，即心即佛也。“无心俱是实，有心俱是幻”，非心非佛也。

又参见《见斋说》：“沦于无者，无所用其心者也，荡而无归。滞于有者，用其心于无用者也，劳而无功。夫有无之间，见与不见之妙，非可以言求也，而子顾切切焉，吾又从而强言其不可见，是以瞽道瞽也。夫言饮者不可以为醉，见食者不可以为饱。子求其醉饱，则盍饮食之；子求其见也，其惟人之所不见乎，夫亦戒慎乎其所不睹也已，斯真睹也已，斯求见之道也已。”（《全书》卷七）

317．尝见先生送二三耆宿出门，退坐于中轩，若有忧色。德洪趋进请问。

先生曰：“顷与诸老论及此学，真员凿方枘〔1〕。此道坦如道路〔2〕，世儒往往自加荒塞，终身陷荆棘之场而不悔，吾不知其何说也！”

德洪退谓朋友曰：“先生诲人，不择衰朽，仁人悯物之心也。”〔3〕

〔1〕语本《史记》：“持方枘欲纳员凿，其能入乎？”方枘：方形木简。员凿：圆形小孔。

〔2〕闾东本“道路”作“大路”。

〔3〕王守仁有教无类思想，诲人不择衰朽，参见《复唐虞佐》：“圣贤之道，坦若大路，夫妇之愚，可以与知。而后之论者，忽近求远，舍易图难，遂使老师宿儒，皆不敢轻议。故在今时，非独其庸下者自分以为不可为，虽高者特达，皆以此学为长物，视之为虚谈赘说，亦许时矣。当此之时，苟有一念相寻于此，真所谓空谷足音，见似人者喜矣，况其章缝而来者，宁不忻忻然以接之乎！然要其间亦岂无滥竽假道之弊，但在我不可以此意逆之，亦将于此以求其真者耳。正如淘金于沙，非不知沙之汰而去者且十九，然亦未能即舍沙而别以淘金为也。孔子云：‘与其进也，不与其退也，唯何甚。’孟子云：‘君子之设科也，来者不拒，往者不追，苟以是心至，斯受之而已矣。’盖不愤不启者，君子施教之方，有教无类，则其本心焉耳。”（《全书》卷四）

又参见黄宗羲《聂双江学案》：“阳明在越，先生以御史按闽，过武林，欲渡江见之，人言力阻，先生不听。及见而大悦曰：‘君子所为，众人固不识也。’犹疑接人太滥，上书言之，阳明答曰：‘吾之讲学，非以蕲人之信己也，行吾不得已之心耳。若畏人之不信，必择人而与之，是自丧其心也。’先生为之惕然。”（《明儒学案》卷十七《江右学案二》）

318．先生曰：“人生大病只是一傲字。为子而傲必不孝，为臣而傲必不忠，为父而傲必不慈，为友而傲必不信。故象与丹朱俱不肖，〔1〕亦只一傲字，便结果了〔2〕此生，诸君常要体此。人心本是天然之理，精精明明，无纤介〔3〕染著，只是一无我而已；胸中切不可有，有即傲也。古先圣人许多好处，也只是无我而已，无我自能谦。谦者众善之基，傲者众恶之魁。”〔4〕

〔1〕语见《孟子·万章篇上》第六章。

〔2〕结果了：了结。

〔3〕纤介：细微。

〔4〕参见《书正宪卷》：“今人病痛，大段只是傲。千罪百恶，皆从傲上来。傲则自高自是，不肯屈下人。故为子而傲，必不能孝；为弟而傲；必不能弟；为臣而傲，必不能忠。象之不仁，丹朱之不肖，皆只是一傲字，便结果了一生，做个极恶大罪的人，更无解救得处。汝曹为学，先要除此病根，方才有地步可进。傲之反为谦，谦字便是对症之药。非但是外貌卑逊，须是中心恭敬撙节退让，常见自己不是，真能虚己受人。故为子而谦，斯能孝；为弟而谦，斯能弟；为臣而谦，斯能忠。尧、舜之圣，只是谦到至诚处，便是允恭克让，温恭允塞也。”（《全书》卷八）

319．又曰：“此道至简至易的，亦至精至微的。孔子曰：‘其如示诸掌乎。’〔1〕且人于掌何日不见？及至问他掌中多少文理？却便不知。即如我‘良知’二字，一讲便明，谁不知得；〔2〕若欲的见〔3〕良知，却谁能见得？”

问曰：“此知恐是无方体〔4〕的，最难捉摸。”

先生曰：“良知即是‘易’：‘其为道也屡迁，变动不居，周流六虚，上下无常，刚柔相易，不可为典要，惟变所适。’〔5〕此知如何捉摸得？见得透时便是圣人。”〔6〕

〔1〕语本《论语·八佾篇》：“或问禘之说，子曰：‘不知也，知其说者之于天下也，其如示诸斯乎？’指其掌。”（第十章）

又见《中庸》：“明乎郊社之礼，禘尝之义，治国其如示诸掌乎。”

（第十九章）

〔2〕参见《与邹谦之·二》：“近时四方来游之士颇众，其间虽甚鲁钝，但以良知之说略加点缀，无不即有开悟，以是益信得此二字真吾圣门正法眼藏。”（《全书》卷五）

〔3〕的见：见而中的，即真实见得。

〔4〕语本《易经·系辞上》：“故神无方而易无体。”（第四章）

〔5〕语本《易经·系辞下》：“易之为书也不可远，为道也屡迁，变动不居，周流六虚，上下无常，刚柔相易，不可为典要，唯变所适。”（第八章）六虚：卦之六位。

〔6〕参见王龙溪《书先师过钓台遗墨》：“追忆严陵别时申诲之言，有曰：‘我拈出良知两字，是是非非，自有天则，乃千圣秘藏，虽昏蔽之极，一念自反，即得本心，可以立跻圣地，只缘人看得太易，反成玩忽，如人不见眼睫毫，以其太近也。然中间尚有机窍，良知知是知非，其实无是无非。无者万有之基，冥权密运，与天同游。人知神之神，而不知不神之为神也。若是非分别太过，纯白受伤，非所以畜德也。’”（《王龙溪先生全集》卷十六）

320．问：“孔子曰：‘回也非助我者也。’〔1〕是圣人果以相助望门弟子否？”

先生曰：“亦是实话。此道本无穷尽，问难愈多，则精微愈显。圣人之言本自周遍，但有问难的人胸中窒碍，圣人被他一难，发挥得愈加精神。若颜子闻一知十，胸中了然，如何得问难。故圣人亦寂然不动，无所发挥，故曰非助。”〔2〕

〔1〕语本《论语·先进篇》：“子曰：‘回也非助我者也，于吾言无所不悦。”（第三章）

〔2〕参见《梁仲用默斋说》：“孔子曰：‘君子耻其言而过其行。古者言之不出，耻躬之不逮也。’故诚知耻而后知默。又曰：‘君子欲讷于言而敏于行。’夫诚敏于行而后欲默矣。‘仁者言也讱’，非以为默而默存焉。又曰：‘默而识之。’是故必有所识也，终日不违如愚者也。‘默而成之’，是故必有所成也。退而省其私，亦足以发者也，故善默者莫如颜子。‘暗然而日章’，默之积也。‘不言而信’，而默之道成矣。‘天何言哉！四时行焉，万物生焉。’而默之道至矣。非圣人其孰能与于此哉！夫是之谓八诚。”（《全书》卷七）

321．邹谦之尝语德洪曰：“舒国裳曾持一张纸，请先生写‘拱把之桐梓’一章〔1〕。先生悬笔为书，到‘至于身而不知所以养之者’，顾而笑曰：‘国裳读书，中过状元来，岂诚不知身之所以当养，还须诵此以求警？’〔2〕一时在侍诸友皆惕然。”〔3〕

〔1〕语本《孟子·告子篇上》：“孟子曰：‘拱把之桐梓，人苟欲生之，皆知所以养之者。至于身，而不知所以养之者，岂爱身不若桐梓哉？弗思甚也。”（第十三章）拱把：手可团握者，言其小也。

〔2〕参见《答方叔贤》：“见其大者，则其功不得不近而切。然非实加切近之功，则所谓大者亦虚见而已耳。自孟子道性善，心性之原，世儒往往能言，然其学卒入于支离外索而不自觉者，正以其功之未切耳。”（《全书》卷四）

〔3〕施本、俞本此末多六条，王本亦多六条，而条与施、俞不同。张本则合黄以方前后录为一，而多二十八条，而六条与王同，二条与施、俞同。意当各有传本然也。第谢侍御《全书》本最为可据，而缺此若干条，则可讶矣。岂绪山补遗止于此，而四明诸公尚有采于遗言藁欤？今摘录存于下：

（1）先生自南都以来，凡示学者，皆令存天理、去人欲以为本。有问所谓，则令自求之，未尝指天理为何如也。黄冈郭善甫挈其徒良吉，走越受学，途中相与辩论未合，既至，质之先生。先生方寓楼饘，不答所问，第目摄良吉者再（第：但也。目摄：只是目接），指所饘盂，语曰：“此盂中下乃能盛此饘，此案下乃能载此盂，此楼下乃能载此案，地又下乃能载此楼。惟下乃大也。”

（2）一日市中哄而诟。甲曰：“尔无天理。”乙曰：“尔无天理。”甲曰：“尔欺心。”乙曰：“尔欺心。”先生闻之，呼弟子曰：“听之，夫夫啍啍讲学也。”弟子曰：“诟也，焉学？”曰：“汝不闻乎？曰天理，曰心，非讲学而何？”曰：“既学矣，焉诟？”曰：“夫夫也，惟知责诸人，不知反诸己故也。”

（3）先生尝曰：“吾良知二字，自龙场以后，便已不出此意，只是点此二字不出。于学者言，费却多少辞说。今幸见出此意，一语之下，洞见全体，真是痛快，不觉手舞足蹈。学者闻之，亦省却多少寻讨工夫。学问头脑，至此已是说得十分下落，但恐学者不肯直下承当耳。”又曰：“某于良知之说，从百死千难中得来，非是容易见得到此。此本是学者究竟话头，不得已与人一口说尽，但恐学者得之容易，只把作一种光景玩弄，孤负此知耳。”（张本“见出此意”作“点出此意”四字，“话头”下有“可惜湮埋已久，学者苦于闻见，无入头处”十六字。）

（4）语友人曰：“近欲发挥此，只觉有一言发不出，津津然含诸口。”久乃曰：“近觉得此学更无有他，只是这些子。”旁有健羡不已者，则又曰：“连这些子亦无放处，今经变后，始有良知之说。”

（5）一友侍，眉间有忧思。先生顾谓他友曰：“良知固彻天彻地，近彻一身。人一身不爽，不须许大事，第头上一发下垂，浑身即是为不快，此中那容得一物耶？”（张本“第头上一发下垂”作“只一根头发钓著”。末又有“是友矍然省惕”六字。）

（6）先生初登第时，上边务八事，世艳称之。晚年有以为问者，先生曰：“此吾少时事，有许多抗厉气，此气不除，欲以身任天下，其何能济。”或又问平宁藩，先生曰：“当时只合如此做，但觉来尚有挥霍意（挥霍，猝遽也），使今日处之，更别也。”（门人黄以方录）

上施本、俞本载凡六条。

（1）直问：“许鲁斋言学者以治生为首务，先生以为误人，何也？岂士之贫可坐守不经营耶？”先生曰：“但言学者治生上尽有工夫则可。若以治生为首务，使学者汲汲营利，断不可也。且天下首务，孰有急于讲学耶？虽治生亦是讲学中事，但不可以之为首务，徒启营利之心。果能于此处调停得心体无累，虽终日作买卖，不害其为圣为贤。何妨于学？学何贰于治生？”

（2）先生曰：“凡看书，培养自家心体，他说得不好处，我这里用得著，俱是益，只要此志真切。”（张本“真切”下有“昔郢人夜写书与燕国，误写‘举烛’二字，燕人误解：‘烛者，明也，是教我举贤明共理也。’其国大治。故此志真切，因错致真，无非得益。今学者看书，只要归到自己身心上用”六十四字。）

（3）“从目所视，妍丑自别，不作一念，谓之明。从耳所听，清浊自别，不作一念，谓之聪。从心所思，是非自别，不作一念，谓之睿。”

（4）尝闻先生曰：“吾居龙场时，夷人言语不通，所可与言者，中土亡命之流。与论知行之说，更无扞格。久之，并夷人亦欣欣相向。及出与士夫言，反多纷纷同异，扞格不入。学问最怕有意见的人，只患闻见不多。良知闻见益多，覆蔽益重，反不曾读书的人，更容易与他说得。”

（5）先生用功，到人情事变极难处时，见其愈觉精神。向在洪都，处张、许之变，尝见一书与邹谦之云：“自别省城，即不得复有相讲如虔中者。虽自己柁柄不敢放手，而滩流悍急，须仗有方如吾谦之者，持篙而来，庶能相助，更上一滩耳。”（张本章首有“直曰”二字，“方”作“力”。）

上王本载原六条，其一条（“良知犹主人智”百字）本载在黄修易录内，既录之，今录五条。

（1）门人有疑知行合一之说者，直曰：“知行自是合一，如今人能行孝，方谓之知孝；能行弟，方谓之知弟。不是只晓得个孝字、弟字，遽谓之知。”先生曰：“尔说固是，但要晓得一念动处，便是知，亦便是行。”

（2）先生曰：“人必要说心有内外，原不曾实见心体。我今说无内外，尚恐学者流在有内外上去；若说有内外，则内外益判矣。况心无内外，亦不自我说，明道《定性书》有云：‘且以性为随物于外，则当其在外时，何者为在内？’此一条最痛快。”

（3）或问：“孟子：‘始条理者，智之事；终条理者，圣之事。’知行分明是两事。”直曰：“要晓得始终条理，只是一个条理而始终之耳。”曰：“既是一个条理，缘何三子却圣而不智？”直曰：“也是三子所知分限，只到此地位。”先生尝以此问诸友，黄正之曰：“先生以致知各随分限之说，提省诸生，此意最切。”先生曰：“如今说三子，正是此意。”

（4）先生曰：“易则易知，只是此天理之心，则你也是此心，你便知得，人人是此心，人人便知得，如何不易知？若是私欲之心，则一个人是一个心，人如何知得？”

（5）先生曰：“人但一念善，便实实是好；一念恶，便实实是恶。如此才是学，不然便是作伪。”尝问门人：“圣人说‘知之为知之’二句是何意思？”二友不能答。先生曰：“要晓得圣人之学，只是一诚。”直自陈喜在静上用功。先生曰：“静上用功固好，但终自有弊，人心自是不息，虽在睡梦，此心亦是流动。如天地之化，本无一息之停，然其化生万物，各得其所，却亦自静也。此心虽是流行不息，然其一循天理，却亦自静也。若专在静上用功，恐有喜静恶动之弊。动静一也。”直曰：“直固知静中自有知觉之理，但伊川《答吕学士》一段可疑，伊川曰：‘贤且说静时如何？’吕学士曰：‘谓之有物则不可，然自有知觉在。’伊川曰：‘既有知觉，却是动也，如何言静？’”先生曰：“伊川说还是。”直因思伊川之言，分明以静中无知觉矣，如何谓伊川说还是？考诸晦翁亦曰：“若云知寒觉暖，便是知觉已动。”又思知寒觉暖，则知觉著在寒暖上，便是已发。所谓有知觉者，只是有此理，不曾著在事物，故还是静，然瞌睡也有知觉，故能做梦，故一唤便醒，槁木死灰无知觉，便不醒矣。则伊川所谓：‘既有知觉，却是动也，如何言静？’正是说静而无静之意，不是说静中无知觉也，故先生曰：“伊川说还是。”

（6）直问：“戒慎恐惧，是致和，还是致中？”先生曰：“是和上用功。”曰：“《中庸》言‘致中和’，如何不致中，却来和上用功？”先生曰：“中、和，一也。内无所偏倚，少间发出，便自无乖戾，本体上如何用功？必就他发处，才著得力。致和便是致中，万物育便是天地位。”直未能释然，先生曰：“不消去文义上泥，中和是离不得底，如面前火之本体是中，火之照物处便是和。举著火，其光便自照物，火与照如何离得？故中、和，一也。近儒亦有以戒惧即是慎独，非两事者。然不知此以致和，即便以致中也。”他日，崇一谓直曰：“未发是本体，本体自是不发底。如人可怒，我虽怒他，然怒不过当，却也是此本体未发。”后以崇一之说问先生，先生曰：“如此却是说成功，子思说发与未发，正要在发时用功。”

（7）艾铎问“如何为天理”？先生曰：“就尔居丧上体验看。”曰：“人子孝亲，哀号哭泣，此孝心便是天理。”先生曰：“孝亲之心真切处，才是天理。如真心去定省问安，虽不到床前，却也是孝；若无真切之心，虽日日定省问安，也只与扮戏相似，却不是孝。此便见心之真切，才为天理。”

（8）直问：“颜子择中庸，是如何择？”先生曰：“亦是戒慎不睹，恐惧不闻，就己心动处，辨别出天理来，得一善即是得此天理。”后又与正之论颜子“虽欲从之，末由也已”，正之曰：“先生尝言：‘此是见得道理如此，如今日用，凡视听言动，都是此知觉，然知觉却在何处？捉定不得，所以说虽欲从之，末由也已。颜子见得道体后，方才如此说。’”

（9）直问：“物有本末一条，旧说似与先生不合。”先生曰：“譬如二树在此，一树有一树之本末，岂有一树为本，一树为末之理。明德亲民总是一物，只是一个功夫，才二之，明德便是空虚，亲民便是袭取矣。‘物有本末’云者，乃指定一物而言，如实有孝亲之心，而后有孝亲之仪文节目。”（张问达曰：“此下疑有缺文，读先生《大学问》自见。”）

（10）“事有终始云者，亦以实心为始，实行为终，故必始焉有孝亲之心，而终焉则有孝亲之仪文节目。事长，事君，无不皆然。自意之所著，谓之物；自物之所为，谓之事。物者事之物，事者物之事也，一而已矣！”

（11）先生曰：“朋友相处，常见自家不是，方能点化得人之不是。善者固吾师，不善者亦吾师。且如见人多言，吾便自省亦多言否？见人好高，吾自省亦好高否？此便是相观而善，处处得益。”

（12）先生曰：“至诚能尽其性，亦只在人物之性上尽，离却人物便无性可尽得。能尽人物之性，即是至诚致曲处。致曲工夫，亦只在人物之性上致，更无二义。但比至诚有安勉不同耳。”（此条与姚江立言不类，疑语出于甘泉，当时王、湛两家门人迭相通，故录亦或有误混欤？此后原有‘先生曰吾良知’一条，与施本重复，今删。）

（13）先生曰：“学者读书，只要归在自己身心上，若泥文着句，拘拘解释，定要求个执定道理，恐多不通。盖古人之言，推示人以所向往而已，若于所示之向往，尚有未明，只归在良知上体会，方得。”

（14）先生曰：“气质犹器也，性犹水也。均之水也，有得一缸者，有得一桶者，有得一甕者，局于器也。气质有清浊厚薄强弱之不同。然其为性则一也。能扩而充之，器不能拘矣。”（此条亦似增城话头。）

（15）直问：“圣人情顺万事而无情，夫子哭则不歌，先儒解为余哀未忘，其说如何？”先生曰：“情顺万事而无情，只谓应物之主宰无滞，发于天理不容已处，如何便休得？是以哭则不歌，终不然只哭一场后，便都是乐，更乐更无痛悼也。”

（16）或问：“致良知工夫，恐于古今事变有遗。”先生曰：“不知古今事变从何处出？若从良知流出，致知焉尽之矣。”

（17）先生曰：“颜子欲罢不能，是真见得道体不息，无可罢时，若功夫有起有倒，尚有可罢时，只是未曾见得道体。”

先生曰：“夫妇之与知与能，亦圣人之所知所能；圣人之所不知不能，亦夫妇之所不知不能。”又曰：“夫妇之所与知与能，虽至圣人之所不知不能，只是一事。”

（18）先生曰：“虽小道必有可观，如虚无、权谋、术数、技能之事，非不可超脱世情，若能于本体上得所悟入，俱可通入精妙。但其意有所著，欲以之治天下国家，便不能通，故君子不用。”

上张本载原凡二十八条，今去重复，录十八条。

钱德洪《刻文录序说》中，有王守仁语录八条，今录存如下：

（1）先生之学凡三变，其为教也亦三变。少之时驰骋于辞章，已而出入二氏，继乃居夷处困，豁然有得于圣贤之旨，是三变而至道也。居贵阳时，首与学者为知行合一之说；自滁阳后，多教学者静坐；江右以来，始单提致良知三字，直指本体，令学者言下有悟，是教亦三变也。读《文录》者当自知之。先生尝曰：“吾始居龙场，乡民言语不通，所可与言者乃中土亡命之流耳。与之言知行之说，莫不忻忻有入，久之，并夷人亦翕然相向。及出与士夫言，则纷纷同异，反多扞格不入，何也？意见先入也。”德洪自辛巳冬，始见先生于姚，再见于越，于先生教，若恍恍可即，然未得入头处。同门先辈有指以静坐者，遂觅光相僧房，闭门凝神浄虑，倏见此心真体，如出蔀屋而睹天日，始知平时一切作用皆非天则自然，习心浮思，炯炯自照，毫发不容住者，喜驰以告。先生曰：“吾昔居滁时，见学者徒为口耳同异之辨，无益于得，且教之静坐。时学者亦若有悟，但久之渐有喜静厌动，流入枯槁之病。故迩来只指破致良知工夫。学者真见得良知本体，昭明洞彻，是是非非，莫非天则，不论有事无事，精察克治，俱归一路，方是格致实功，不落却一边。故较来无出致良知话头。无病何也？良知原无间动静也。”德洪既自喜学得所入，又承点破病痛，退自省究，渐觉得力。良知之说发于正德辛巳年，盖先生再罹宁藩之变，张、许之难，而学又一番证透，故正录书凡三卷，第二卷断自辛巳者，志始也。格致之辩，莫详于《答顾华玉》一书，而拔本塞源之论，写出千古同体万物之旨与末世俗习相沿之弊，百世以俟，读之当为一快。

（2）先生尝曰：“吾良知二字，自龙场以后，便已不出此意，只是点此二字不出，于学者言，费却多少辞说。今幸见出此意，一语之下洞见全体，直是痛快，不觉手舞足蹈，学者闻之亦省却多少寻讨工夫。学问头脑至此已是说得十分下落，但恐学者不肯直下承当耳。”又曰：“某于良知之说，从百死千难中得来，非是容易见得到此。此本是学者究竟话头，可惜此体沦埋已久，学者苦于闻见障蔽，无入头处。不得已与人一口说尽，但恐学者得之容易，只把作一种光景玩弄，孤负此知耳。”

（3）甲申年，先生居越，中秋月白如洗，乃燕集群弟子于天泉桥上，时在侍者百十人。酒半行，先生命歌诗。诸弟子比音而作，翕然如协金石。少间，能琴者理丝，善箫者吹竹，或投壶聚算，或鼓棹而歌，远近相答。先生顾而乐之，遂即席赋诗，有曰“铿然舍瑟春风里，点也虽狂得我情”之句。既而曰：“昔孔门求中行之士，不可得，苟求其次，其惟狂者乎？狂者志存古人，一切声利纷华之染无所累其衷，真有凤凰翔于千仞气象，得是人而裁之，使之克念，日就平易切实，则去道不远矣。予自鸿胪以前，学者用功尚多拘局，自吾揭示良知头脑，渐觉见得此意者，多可与裁矣。”

（4）先生尝语学者曰：“作文字亦无妨工夫，如诗言志，只看尔意向如何，意得处自不能不发之于言，但不必在词语上驰骋。言不可以伪为，且如不见道之人，一片粗鄙心，安能说出和平话？总然都做得，后一两句露出病痛，便觉破此文原非充养得来，若养得此心中和，则其言自别。”

（5）门人有欲汲汲立言者，先生闻之，叹曰：“此弊溺人，其来非一日矣。不求自信，而急于人知，正所谓‘以己昏昏，使人昭昭’也。耻其名之无闻于世，而不知知道者视之，反自贻笑耳。宋之儒者其制行磊荦，本足以取信于人，故其言虽未尽，人亦崇信之，非专以空言动人也。但一言之误，至于误人无穷，不可胜救，亦岂非汲汲于立言者过耶？”

（6）或问：“先生所答示门人书稿，删取归并作数篇训语，以示将来如何？”先生曰：“有此意，但今学问自觉所进未止，且终日应酬无暇，他日结庐山中，得如诸贤有笔力者，聚会一处，商议将圣人至紧要之语发挥作一书，然后取零碎文字都烧了，免致累人。”

（7）昔门人有读《安边八策》者，先生曰：“是疏所陈亦有可用，但当时学问未透，中心激忿抗厉之气。若此气未除，欲与天下共事，恐事未必有济。”

（8）陈惟濬曰：“昔武宗南巡，先生在虔，奸贼在君侧，间有以疑谤危先生者，声息日至，诸司文帖络绎不绝，请先生即下洪，勿处用兵之地，以坚奸人之疑。先生闻之，泰然不动。门人乘间言之，先生始应之曰：‘吾将往矣。’一日，惟濬亦以问，先生曰：‘吾在省时，权竖如许势焰疑谤，祸在目前，吾亦帖然处之，此何足忧？吾已解兵谢事乞去，只与朋友讲学论道，教童生习礼歌诗，乌足为疑？纵有祸患亦畏避不得。雷要打便随他打来，何故忧惧？吾所以不轻动，亦有深虑焉尔。’又一人使一友亦告急，先生曰：‘此人惜哉不知学，公辈曷不与之讲学乎？’是友亦释然谓人曰：‘明翁真有赤舃几几气象！’愚谓《别录》所载，不过先生政事之迹耳，其遭时危谤，祸患莫测，先生处之泰然，不动声色，而又能出危去险，坐收成功，专致知格物之学至是，岂意见拟议所能及。”

嘉靖戊子冬，德洪与王汝中奔师丧至广信，讣告同门，约三年收录遗言。继后同门各以所记见遗。〔1〕洪择其切于问正者，合所私录，得若干条。居吴〔2〕时，将与《文录》并刻矣。适以忧去，未遂。当是时也，四方讲学日众，师门宗旨既明，若无事于赘刻者，故不复萦念。去年，同门曾子才汉〔3〕得洪手抄，复傍为采辑，名曰《遗言》，以刻行于荆〔4〕。洪读之，觉当时采录未精，乃为删其重复，削去芜蔓，存其三之一，名曰《传习续录》，复刻于宁国〔5〕之水西精舍。今年夏，洪来游蕲〔6〕，沈君思畏〔7〕曰：“师门之教久行于四方，而独未及于蕲。蕲之士得读《遗言》，若亲炙夫子之教，指见良知，若重睹日月之光。惟恐传习之不博，而未以重复之为繁也。请裒其所逸者增刻之。若何？”洪曰：“然师门致知格物之旨，开示来学，学者躬修默悟，不敢以知解承，而惟以实体得。故吾师终日言是而不惮其烦，学者终日听是而不厌其数。盖指示专一，则体悟日精，几迎于言前，神发于言外，感遇之诚也。今吾师之没未及三纪〔8〕，而格言微旨渐觉沦晦。岂非吾党身践之不力，多言有以病之耶？学者之趋不一，师门之教不宣也。”乃复取逸稿，采其语之不背者，得一卷。其余影响不真，与《文录》既载者，皆削之。并易中卷为问答语，〔9〕以付黄梅尹张君〔10〕增刻之。庶几读者不以知解承而惟以实体得，则无疑于是录矣。嘉靖丙辰夏四月，门人钱德洪拜书于蕲之崇正书院。

〔1〕本书上册各条（1—129条）不在其内。

〔2〕吴：今江苏苏州。

〔3〕情况不详。

〔4〕荆：今湖北江陵。

〔5〕宁国：今安徽境内。

〔6〕蕲：今湖北蕲春县境。

〔7〕沈思畏，名宠，号古林，宣城（今属安徽）人，嘉靖十六年（1537）举人，官至广西参议。始受学于贡安国，后师事欧阳德与王畿。嘉靖三十五年任湖广兵备佥事，在蕲黄建崇正书院。参见《明儒学案》卷二十五。

〔8〕十二年为一纪。

〔9〕“中卷”或言指王守仁书信部分，或言指《遗言录》中卷。就《跋》语上下文而言，似指《遗言录》中卷。但据北京大学现存明版《传习续录》两种，皆前有钱德洪《续刻传习录序》，上册为陈九川、黄以方、黄勉叔、黄勉之所记语录六十条，下册为钱德洪、王畿所记《语录》五十八条，其中并缺后部王以方所记《语录》二十七条及钱德洪此《跋》语。此本与现行《全书》本比较，其中并无改易一部分问答语痕迹。则“中卷”指“《遗言录》中卷”一说，亦有不可解处。

〔10〕情况不明。